---
layout: post
title: Yoga
date: 2013-11-10 07:28:19.000000000 +01:00
type: post
published: true
status: publish
categories:
- Reise
tags: []
meta:
  _edit_last: '1'
  _oembed_f21295490f46e5c784372888298545a7: "{{unknown}}"
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>I går var jeg på en yogatime her i Ubud. Det er et sted her som heter Yoga Barn som ligger vakkert til litt nede i en dal. Dette er et stort område med blandt annet fem yoga studioer, et amfi, en kafe som serverer organisk, rå mat, lunsj, middag, desserter og snacks samt juice og smoothies. Det er en liten yoga shop her du kan få kjøpt bøker, dvder, treningsmatte, klær og litt andre småting. Det er også et virrevarr av ulike healing, detox og selvutviklingskurs man kan ta. Man kan få Reiki healing, behandling av kinesisk medisin, akupunktur eller gå til kiropraktor. Om det ikke er noe for deg så kanskje en ukes fasting/detox med etterfølgende tarmskylling er noe for deg? i såfall får du det her. Det skal visstnok gjøre underverker for det ene og det andre. Man får visst finere hud, flatere mage, skinnende og klarere øyne og man blir ren på innsiden og utsiden. Hvem vil vel ikke det, men faste? og tarmskylling? Jeg er usikker på om det er noe jeg ønsker rett og slett, jeg er veldig glad i mat og her er det mye god mat. Dessuten er tarmskylling noe som bekymrer meg kjenner jeg.</p>
<p><!--more--></p>
<p><a href="http://reise.hogbakk.no/wp-content/uploads/2013/11/image7.jpg"><img class="alignnone size-large wp-image-108" src="{{ site.baseurl }}/assets/image7-1024x768.jpg" alt="image" width="625" height="468" /></a></p>
<p>Man kjenner det med en gang man kommer inn her at dette er en fin plass å være, enten for yoga, eller rett og slett bare være, ta en smoothie, spis lunsj. Det er litt svalere nede i dalen der og omgivelsene er rett og slett praktfulle. Det er massevis av forskjellige yoga timer fra tidlig morgen til kveld, ikke bare yoga, men pilates, healing og meditasjon også. Du finner garantert en time som passer for deg, er dere to kan dere kanskje driste dere på akro yoga (akrobatisk yoga hvor en ofte løfter den andre, en base, en flyver, det ser meget krevende ut)</p>
<p><a href="http://reise.hogbakk.no/wp-content/uploads/2013/11/image9.jpg"><img class="alignnone size-large wp-image-110" src="{{ site.baseurl }}/assets/image9-1024x768.jpg" alt="image" width="625" height="468" /></a></p>
<p>Selve yogaen er utrolig, ikke et vondt ord om treningsstudioene hjemme, men dette er virkelig noe annet. Det er for det første varmt og godt så man blir ikke kald av å ligge på gulvet (det kan umulig bare gjelde meg) Det er mye mer fokus på pusten og man skjønner fort at det er halve poenget med yoga. Det er ikke så mye fokus på at man skal lære en form for rutine, men komme godt inn i de ulike stillingene og at du puster deg igjennom sperrene i kroppen (her har jeg mange) og du kommer til å kjenne de selv om du ikke har prøvd yoga før.</p>
<p>Alle studioene er utendørs, men med tak. På denne måten er du i kontakt med vær, vind og natur, det blåser i sivet og froskene kvekker, utrolig i forhold til svette rom med speil og håndmanualer.</p>
<p>Lærerne her er ingen hvem som helst, de har studert yoga en årrekke, har ofte flere ulike former for yoga å spille på. Jeg hadde læreren Cat Kabira i min time. Ho har studert yoga siden ho var 18 år og har vært lærer siden 2003, dama har peiling og er flink til å få deg til å forstå alle øvelsene. Ho gir deg også flere grader av samme øvelse så den kan tilpasses mer til hver enkelt. Du kan lese mer om ho på www.catkabira.com</p>
<p>En annen yoga lærer her en Umaa fra India, ho fant ut når ho var 20 år at det ville være en god ide og studere og praktisere yoga og meditasjon i den balinesiske jungelen med sin lærer i 7 år (!) De bodde i en liten hytte laget av stein og bambus, hadde ingen elektrisitet eller kontakt med verden utenfor. De gravde ned maten i jorda for å holde den kjølig, drakk skorpionblod (?) for å styrke kroppen. De praktiserte yoga nakne på elvebreddene og holdt stillingene i 3 timer om gangen. Bevares! Dette er jo virkelig for vidrekomne, er ikke hobby lengre da.</p>
<p><a href="http://reise.hogbakk.no/wp-content/uploads/2013/11/image8.jpg"><img class="alignnone size-large wp-image-109" src="{{ site.baseurl }}/assets/image8-1024x768.jpg" alt="image" width="625" height="468" /></a></p>
<p>Så Jeg fant meg selv på Yoga studioet i god tid, men med litt kribling i magen kan jeg godt innrømme. Jeg kan ikke nå mine tær med strake bein om jeg så fikk en million kroner for det og kroppen er verken smidig, sterk eller veltrent. Men, jeg håpet bare at det kom til å være noen andre der som er like stive og støle som meg. Og jammen var det det. Jeg var faktisk ikke så stiv som jeg trodde på forhånd og det tror jeg må ha med varmen her å gjøre, kroppen føles faktisk mye bedre enn hjemme. Mindre vondter og litt mykere enn før. Jeg forstår engelsk relativt bra i forhold til tre fra Frankrike som hadde problemer med enkelte ord som halebein, mage, rygg, høyre, venstre, arm, bein osv. Ikke for å være vemmelig, men da føler man seg bittelitt bedre :) Også var det flere som var like stive som meg også og i allefall en som var enda stivere, (han hadde sikkert også 40 kilo for mye og var betydlig eldre, men pytt pytt) det hjelper på. Jeg synes timen som forøvrig varte i 90 minutter var veldig bra, det kan godt tenkes at jeg går igjen, jeg ble slett ikke skremt. For dere som nå tenker at jeg straks flytter inn i jungelen for å praktisere nakenyoga i 7 år må jeg desverre skuffe dere, jeg tror jeg skal holde dette på hobby basis.</p>
<p>Om du skulle finne deg selv på Bali og i Ubud anbefaler jeg deg varmt å besøke Yoga Barn, om du har vært på yoga før eller ikke. Kanskje du er en sånn yogaturist? I såfall er sjangsen stor for at du velger Ubud nettopp for dette stedet.</p>
<p>http://www.theyogabarn.com/</p>
