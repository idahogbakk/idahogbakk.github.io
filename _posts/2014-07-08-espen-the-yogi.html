---
layout: post
title: Espen the Yogi
date: 2014-07-08 16:33:59.000000000 +02:00
type: post
published: true
status: publish
categories:
- Reise
tags:
- bali
- indonesia
- reise
- ubud
- yoga
meta:
  _edit_last: '2'
  _wpas_done_all: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>I går fikk jeg jammen lurt med meg Espen på yoga. Det er ikke sånn at han var så lett å få med kan du tro, dette er altså en fyr som må jobbes litt med dersom du ønsker å introdusere han for noe nytt. Sånn er vi vel alle egentlig dersom vi har sett for oss at det gitte temaet er utenfor komfortsonen.</p>
<p><a href="http://idahogbakk.no/wp-content/uploads/2014/07/IMG_1512.jpg"><img class="alignnone size-large wp-image-919" src="{{ site.baseurl }}/assets/IMG_1512-764x1024.jpg" alt="IMG_1512" width="625" height="837" /></a></p>
<p><!--more--></p>
<p>Jeg ville gjerne ha han med sist gang vi var her (oktober-januar) men da var svaret at han kunne bli med en tur hvis vi kom tilbake til Ubud. Nå er vi altså tilbake og da ble det tid for å holde løftet :) Det er jo ikke sånn at jeg hadde tenkt til å ta han med på en time som var så fryktelig vanskelig, bare at han vet litt mer om hva jeg driver med. Yoga er ikke så lett å beskrive med ord, det må oppleves og prøves.</p>
<p>Yoga er forresten så mye mer enn bare en time på matta med ulike stillinger som gjør at du rynker på nesa av stive hofter og vonde knær, det handler om styrke, meditasjon, mindfullness, ernæring, helse og velvære. Det handler om mye mer en det også, det er vel egentlig en livsstil som er eldre og går dypere enn de fleste av oss vet. Jeg har nå såvidt skrapet borti litt av dette og er i ferd med å like det veldig godt. Derfor hadde det vært artig å vise Espen litt av det samme. Å vise dette fysisk er bedre enn å prøve å forklare noe som er så omfattende.</p>
<p>Det er nydelig å være tilbake, dette er et av de fineste stedene jeg vet om. Som regel er jeg på en yogatime om dagen, det gjør godt for kropp og sjel. På Yoga Barn er det massevis av yogatimer, de som ikke har vært på yoga tidligere anbefales å gå på en time som heter 'Intro to Yoga'. Så det var det jeg gjorde, jeg tok men Espen på en sånn time.</p>
<p><a href="http://idahogbakk.no/wp-content/uploads/2014/07/IMG_1507.jpg"><img class="alignleft size-medium wp-image-918" src="{{ site.baseurl }}/assets/IMG_1507-224x300.jpg" alt="IMG_1507" width="224" height="300" /></a>Vi var tidlig ute og vi fikk rigget oss på plass og fant et bra sted så vi kunne se læreren godt. Siden dette var et introkurs så er alle øvelsene enkle (men vanskelig nok) og det er fokus på hvor man skal ha vekten og ikke minst pusten. Pusten er halve yogatimen så om man ikke puster riktig så får man ikke så godt utbytte av timen. Jeg var så glad for at læreren påpekte at denne og denne øvelsen er gode for dere som sitter foran en computer hele dagen, dette vil gjøre ryggen din en stor tjeneste. Ah... De øvelsene traff jo Espen midt i blinken :) I denne timen gikk alt sakte og rolig for seg i motsetning til noen andre timer der jeg virkelig har fått kjørt meg.</p>
<p>Espen synes at timen var bra og han ser at dette er en god treningsform. Neste gang tror jeg at jeg tar han med på en time med litt mer fart i, hvis jeg får han med meg da :)</p>
<p>Kvelden ble avsluttet med filmkveld på Yoga Barn, dokumentaren 'Into the Cold' sto på menyen og vi lå på gulvet med pledd og puter og spiste popcorn sammen med sikkert 50-60 andre, veldig hyggelig.</p>
