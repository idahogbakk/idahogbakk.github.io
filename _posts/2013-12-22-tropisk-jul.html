---
layout: post
title: Tropisk jul
date: 2013-12-22 15:05:58.000000000 +01:00
type: post
published: true
status: publish
categories:
- Reise
tags: []
meta:
  _edit_last: '1'
  _wpas_done_all: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>Ryktene går om at det er jul snart. Det er ikke mye julestemning å finne her i varmen, men vi får prøve å lage til noe selv når vi kommer til Gili. Det var juletrær i Malaysia og julemusikk i butikkene, men å høre 'White Christmas' og stå i shorts og singlet blir feil assa. Det skal nok bli en anderledes, men fin jul, med bare Espen og meg. Vi kommer til å savne dere alle sammen, familien og alle vennene. Jeg handlet alle julegavene før vi dro så jeg håper dere får de dere som skal ha :) Jeg kommer nok til å savne det jeg vanligvis spiser mye av i jula som, Nyåkers pepperkaker, Nidars marsipanpølser, Borgs røde julebrus, (driver ikke med reklame, men merkene er svært viktig for smaksopplevelsen her) mammaenes medisterkaker, Bestemors krumkaker og (Fila)Delfiakake. Det blir den første jula uten Bestemor i år også og det synes jeg er tungt. Like bra å hoppe over hele greia og prøve på nytt neste år. Da må jeg nok lage Filadelfiakaka mi selv så jeg får øve litt på det da, frem mot neste jul. :)</p>
<p><a href="http://reise.hogbakk.no/wp-content/uploads/2013/12/20131222-192409.jpg"><img class="alignleft size-medium wp-image-310" src="{{ site.baseurl }}/assets/20131222-192409-300x200.jpg" alt="20131222-192409.jpg" width="300" height="200" /></a>Vi får lage vår egen liten jul her, en anderledesjul. Jeg har tatt med en julepresang som jeg fikk av Sigrun før vi dro. Den gleder jeg meg veldig til å pakke opp for det er vel en av de få innpakkede julegavene jeg får i år, så tusen takk Sigrun! Etter å ha bært rundt på den nå i månedsvis er jeg jammen spent altså.</p>
<p>Jeg har smuglet med meg noen små ting som muligens kan bringe litt julestemning til tropene. Man må jo gjøre hva man kan tenker jeg. Derfor har jeg tatt med noen poser med Chai-te, med smaken av kanel. Den bør jo hjelpe litt på julesmaken, men det er jo te og er det så heldig i varmen da? Neppe så vi får se hvordan det går. Tror du det funker å lage iste av den? Hmmm...</p>
<p><!--more--></p>
<p>Lys tenner vi jo masse av i jula så det har jeg med meg. Det kan bli koselig på balkongen vettu. Kanskje en kopp te (evt. iste) og et lite lys.</p>
<p>Det viktigste av julestemning jeg har smuglet med meg er faktisk nellikspiker. Ja, du leste riktig der. Jeg tenker alt jeg trenger er en appelsin for å få en skikkelig skomaker Andresen jul og det bør være mulig å oppdrive.<a href="http://reise.hogbakk.no/wp-content/uploads/2013/12/20131222-192240.jpg"><img class="alignright size-medium wp-image-309" src="{{ site.baseurl }}/assets/20131222-192240-300x200.jpg" alt="20131222-192240.jpg" width="300" height="200" /></a></p>
<p>Av juleaktiviteter er det ikke så mye som kan gjøres, men vi får snorkle i steden for å ake, svømme i steden for å gå på ski og lage sandengel isteden for snøengel, det bør funke. :)</p>
<p>Se for deg detta, så sitter vi der på julekvelden, etter å ha spist oss mette på både middag og dessert, på balkongen vår. Med lys, en kopp te, appelsina med nellik i og julegaven fra Sigrun. :) Kan det bli en bedre jul hjemme fra da? Tror ikke det. Jeg har i allefall gjort det jeg kan for å få litt julestemning. Jeg har pakka inn en gave til Espen også, rosa papir med hjerter på. Jeg kunne ikke finne gavebånd, så da taver man hva man haver og det var tanntråd :-) he he, litt utenom det vanlige, men det gjør jobben selv om det ikke ser like fint ut.</p>
