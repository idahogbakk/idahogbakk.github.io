---
layout: post
title: Bangkok Dental Hospital
date: 2013-10-19 16:21:27.000000000 +02:00
type: post
published: true
status: publish
categories:
- Reise
tags: []
meta:
  _edit_last: '1'
author:
  login: espen@hogbakk.no
  email: espen@hogbakk.no
  display_name: espen@hogbakk.no
  first_name: ''
  last_name: ''
---
<p><a href="http://reise.hogbakk.no/wp-content/uploads/2013/10/DSC00087.jpg"><img class="size-medium wp-image-23 alignleft" src="{{ site.baseurl }}/assets/DSC00087-300x199.jpg" alt="DSC00087" width="300" height="199" /></a>Så i går var Espen hos tannlegen her. Han har søkt seg frem til de beste tannlegekontorene i Bangkok og fant så Bangkok Dental Hospital. Det er forresten en underdrivelse å si at det er et kontor for dette er jammen en stor og travel plass. Det er et eget bygg med 4 etasjer. Det jobber 80 tannleger og 139 assistenter her, i tillegg tror jeg de har egne tannteknikkere på huset. I venteområdet er det en egen kaffebar og basseng (ikke for bading, kun til pynt).</p>
<p><!--more--></p>
<p>Det var ikke det at Espen skulle noe annet en en vanlig tannlegesjekk, men han synes nå det var artig å prøve det her. Jeg for min del deler ikke helt den samme gleden. Det vil si at han må gjerne gjøre det han, bare jeg får slippe. Jeg er langt over middels bekymret for tannleger, eller det vil si å gå til de. Tannlegene er greie, men det er jo det de holder på med som er vemmelig. Så jeg har ordnet ferdig tennene før vi reiste. På den måten er jeg sikker på at tannlegen skjønner hva jeg sier og jeg skjønner hva de sier. Espen som ikke er bekymret for tannlegebesøk synes derfor at dette virker spennende.</p>
<p><a href="http://reise.hogbakk.no/wp-content/uploads/2013/10/DSC00089.jpg"><img class="alignnone size-large wp-image-24" src="{{ site.baseurl }}/assets/DSC00089-1024x682.jpg" alt="DSC00089" width="625" height="416" /></a></p>
<p>Så han booket time på nettet og gjettet seg frem til at han muligens hadde et hull eller to. Han fikk først komme inn til en tannlege for konsultasjon, så inn til røntgen hvor de tar sånn bilde i en maskin som sveiver rundt hele hodet ditt, ikke bare bite ned på en lapp. Deretter inn til konsultasjon igjen. De så da at det var 3 små begynnende hull under noen gamle fyllinger og dermed bar det opp i en annen etasje til en annen tannlege. Der fikk han teeth cleaning, hva enn det er, de holdt i allefall på lenge. Etter dette bar det videre opp i tredje etasje, til en tredje tannlege for borring og fylling. Her ser det ut til at alle tannleger har sitt spesialfelt og dermed driver de bare med det. Da er de siikkert rågode på akkurat det da, men kan det bli ensformig i lengden? Ikke vet jeg. Espen sa at det var flinke folk og han var bedøvet i kjaken veldig lenge så han fikk masse masse bedøvelse. men han valgte å bare ta to av de tre fylingene han skulle så han slapp å være bedøvet i hele munnen på en gang. Han spurte om han kunne borre det siste hullet uten bedøvelse, men det ville ikke tannlegedamen anbefale så dermed er vi her igjen i dag. Like greit å ta det mens vi er her. Så nå sitter jeg her igjen og dingler med beina i resepsjonsområdet med basseng :) De har TV her da så i går mens jeg surfet så jeg på Tutta spille golf et annet sted her i Thailand på World PGA touren eller noe sånt etterfulgt av thailandsk såpeserie. I dag er det HBO og Snow White and The Huntsman.</p>
<p><a href="http://reise.hogbakk.no/wp-content/uploads/2013/10/DSC00093.jpg"><img class="alignnone size-large wp-image-25" src="{{ site.baseurl }}/assets/DSC00093-682x1024.jpg" alt="DSC00093" width="625" height="938" /></a></p>
