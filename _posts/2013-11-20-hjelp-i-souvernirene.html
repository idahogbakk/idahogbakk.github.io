---
layout: post
title: Hjelp i souvernirene
date: 2013-11-20 10:39:23.000000000 +01:00
type: post
published: true
status: publish
categories:
- Reise
tags: []
meta:
  _edit_last: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>Giada er en nydelig dame som har flyttet inn i nabohuset hos oss. Ho er fra Canada, men bor i London og der jobber ho som både yoga instruktør, filmregissør og produsent. <a href="http://reise.hogbakk.no/wp-content/uploads/2013/11/image21.jpg"><img class="alignright size-medium wp-image-152" src="{{ site.baseurl }}/assets/image21-300x200.jpg" alt="image" width="300" height="200" /></a>Vi har vært på et par yogatimer sammen og tibetansk-bolle-meditasjon (jada, du leste riktig nå) Giada kan svare meg på det meste jeg lurer på innenfor de ulike formene for yoga og det er jo en del, så det er hendig. Ho har også en gave innenfor feltet å ramle borte en del andre fargerike mennesker her i Ubud og det er spennende å høre ho fortelle om dette. Her om dagen møtte ho han som introduserte de store stjernene som Madonna og Sting for sjamanisme og yoga. Ho blogger også så du kan sjekke ut bloggen <a href="http://theconscioushipster.wordpress.com/">her</a>.</p>
<p><!--more--></p>
<p>Ho kjenner en norsk dame som visst er kjent musiker i London og oppdaget av selveste Bjørk, men ikke kjent i Norge. Mulig ho vil lansere musikken sin i Norge senere, håper på det. Kan sikkert være enklere å ta musikken fra London til Norge fremfor Norge - London ?<br />
Vi gikk igjennom Monkey Forrest i dag på vei til en meditasjonstime på Yoga Barn. Så gøy, vi fikk noen fantastiske bilder i jungelen der nede som du ser. Rene Avatar meets Tomb Raider altså, stor stas.</p>
<p><a href="http://reise.hogbakk.no/wp-content/uploads/2013/11/image25.jpg"><img class="alignnone size-large wp-image-157" src="{{ site.baseurl }}/assets/image25-682x1024.jpg" alt="image" width="625" height="938" /></a></p>
<p>I dag har vi vært på Spa. For en fantastisk massasje vi hadde i dobbeltrom, ahh, nydelig. Den vil gjøre underverker for Espens jobbeskuldre og magiske saker med min nye yogakropp om vi kan tillate oss å dra det så langt allerede. (Det kan vi nok ikke, men det er jo lov å være optimist)</p>
<p>Forresten hadde ei som bor her og Giada en liten motorsykkelulykke i dag i Monkey Forrest, det hadde regnet tidlig på morgenen så det var glatt og dermed gled de. Ho ene fikk 7 sting på kneet på Bumi Sehat (som er en fødselsklinikk rett der vi bor) og brist i ribbeina mens Giada fikk sår på kneet. Ikke bra, så nå ser dere, det ER ekstremsport vi bedriver her!</p>
<p>Bumi Sehat er en naturlig fødselsklinikk hvor balinesere kan føde gratis i motsetning til andre sykehus på Bali. Om man ikke har sykeforsikring (som man ofte nedprioriterer ettersom man har veldig dårlig råd og må gi mat til familien) så må man betale for å føde. Om man ikke kan betale så vil de holde barnet ditt fra deg og ikke la deg møte det før du har betalt, brutalt! Men på Bumi Sehat kan de få all den hjelpen de trenger, på et rent og tilrettelagt sted og hvis de trenger keisersnitt (som siste utvei) så har de ambulanse her som frakter de da til et annet sykehus. Om man er hvit og skal føde her (det er typ den beste plassen å føde på på Bali så mange vil det) må man betale, men vi har jo penger til det. Det er en liten klinikk, men her fødes det mer enn 500 barn i løpet av et år, de er nå i ferd med å samle inn penger til å bygge en ny klinikk så de får større plass. <a href="http://www.bumisehatfoundation.org/bumi-sehat-bali/">http://www.bumisehatfoundation.org/bumi-sehat-bali/</a></p>
<p>Jeg hadde så lyst til å jobbe frivillig her, men igjen siden jeg verken er sykepleier, jordmor eller lege har de ikke bruk for meg, ja det ser ut til at det er en gjenganger for meg her. Dama som driver fødeklinikken vant i 2011 CNN Hero og er dermed godt kjent. Du kan lese mer om dette her <a href="http://edition.cnn.com/SPECIALS/cnn.heroes/archive11/robin.lim.html">http://edition.cnn.com/SPECIALS/cnn.heroes/archive11/robin.lim.html</a> Tipper det derfor er ganske populært å jobbe her også. Jeg leste forresten litt om duolayrket her om dagen, det blir det sikkert mer av i tiden som kommer.</p>
<p>Jeg har også vandret i byen i dag etter massasjen og var i en Eco Shop, stas vettu, der fant jeg mye rart, Fikk med meg både virgin coconut oil (kan visst brukes til matlaging og på huden) og bambus sugerør. Ja, du leste riktig der. Vi <a href="http://reise.hogbakk.no/wp-content/uploads/2013/11/image24-e1384934741856.jpg"><img class="alignleft size-medium wp-image-155" src="{{ site.baseurl }}/assets/image24-e1384934741856-224x300.jpg" alt="image" width="224" height="300" /></a>driver nemlig å redder verden her i Ubud og dermed er der enkelte steder som ikke har sugerør med mindre du spør spesiellt om det. Man kan naturligvis gjøre nettopp det, men det har nå fått meg til å tenke litt da. Hvis man i gjennomsnitt bruker 11 000 tamponger i løpet av et liv, hvor mange sugerør bruker man vel ikke da? (Hvis du forresten har lyst til å spare verden for de 11 000 tampongene dine så kan du lese mer om det her <a href="http://www.mooncup.com/">http://www.mooncup.com/</a> helt genialt!) Ikke så mye hjemme i stua kanskje, men når man er på resturant og steder som dette hvor man drikker av bokser og juice og smoothie så blir det mange. Derfor har jeg nå kjøpt bambus sugerør. De er laget av en guttunge i en liten landsby på utsiden av byen her. Han bruker pengene han tjener på dette på skole. Det alene får meg jo til å kjøpe bambussugerør, vi snakker 10 stykk for 30 kroner, ikke akkurat en formue.</p>
<p>Har du tenkt på det forresten når du er ute å reiser? Det du kjøper kan faktisk støtte en god sak eller altså pengene du gir for det. Det vil si, hvis du reiser til et fattig nok land vil jo i grunn alle pengene du legger igjen i landet være gunstig for de som bor der, men noe kan være ekstra gunstig. Du kan godt tenke på dette på steder du er som ikke er så fattige, men som har enkelte som trenger penger mer enn andre. Hvis du gjør litt research før du reiser eller mens du er der kan det hende at de souvernirene (mamma kaller dette ofte skrot eller tral så pass på at du kjøper noe som er ordentlig... :) ) du kjøper kan hjelpe noen litt ekstra.</p>
<p>No surprise har jeg naturligvis funnet noe jeg kan kjøpe :) Det er dette<a href="http://reise.hogbakk.no/wp-content/uploads/2013/11/image23.jpg"><img class="alignright size-medium wp-image-154" src="{{ site.baseurl }}/assets/image23-300x200.jpg" alt="image" width="300" height="200" /></a> armbåndet som du ved å kjøpe gir 20% av kjøpssummen så et gatebarn på Bali kan gå på skole. Det samme gjelder dette armbåndet, men som ikke bare ved å gi en sum, gir også moren til barnet en arbeidsplass, for det er disse mødrene som lager armbåndene så de kan forsørge seg selv. Det vil jeg si er en god måte å bruke <a href="http://reise.hogbakk.no/wp-content/uploads/2013/11/image26-e1384935320363.jpg"><img class="alignleft size-medium wp-image-160" src="{{ site.baseurl }}/assets/image26-e1384935320363-224x300.jpg" alt="image" width="224" height="300" /></a>pengene sine på. Dersom du er skeptisk nå til at pengene faktisk går til det det skal, må vi ganske enkelt i blant bare stole på at det gjør det. Vi vet jo ikke bestandig at alle pengene du brukte på kakelotteriet på skolen faktisk går til DJ på juleballet heller, eller om alle pengene til fadderbarnet ditt i Afrika faktisk når helt frem. Sånn er det, hopp i det, vær passelig naiv sånn som meg nå. Det kan være en utfordring for deg, men det er befriende når du blir flink til det, jeg lover ;)</p>
<p>Husker du jeg skrev om Kerobokan fengselet og The Bali Nine? Husker du han ene som nå lager Mule Jewels? Ja, så bra, da har du fulgt med. Jeg har nå funnet de smykkene her i byen og kjøpte et rett og slett fordi jeg synes det er et bra tiltak. Det kan jo tenkes det finnes et liv etter fengsel for disse og da kan de godt ha en jobb å gå til så de ikke går på en smell til. Her er i allefall det jeg kjøpte, det er en lotusblomst. <a href="http://reise.hogbakk.no/wp-content/uploads/2013/11/image22.jpg"><img class="alignright size-medium wp-image-153" src="{{ site.baseurl }}/assets/image22-300x200.jpg" alt="image" width="300" height="200" /></a></p>
