---
layout: post
title: Universal parkene
date: 2014-03-12 20:31:33.000000000 +01:00
type: post
published: true
status: publish
categories:
- Reise
tags: []
meta:
  _edit_last: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>Første park ut var Universal Studios, denne parken er på en måte delt i to.<a href="http://reise.hogbakk.no/wp-content/uploads/2014/03/DSC02008.jpg"><img class="alignright size-thumbnail wp-image-530" src="{{ site.baseurl }}/assets/DSC02008-150x150.jpg" alt="DSC02008" width="150" height="150" /></a> Den ene Universal Studios og den andre Universal Island of Adventure. Vi hadde kjøpt billetter til to dager her for etter råd fra Amunds søster som har vært her før er det mye å se og det er slett ikke sikkert man rekker alt på en dag. Det er køer på karusellene og om man ikke har Fastpass så kan det ta 1-2 timer å stå i kø til bare en av dem. Vi vet jo at det er ferie tid i USA nå og mange tar turen til sol og sommer i Florida så vi var forberedt på mye folk. Heldigvis for oss så det ut til at alle vi gikk inn i parken med styrtet mot Islands of Adventure. Vi visste at denne delen var veldig populær, men at vi nesten kom til å være alene i den andre parken de to første <a href="http://reise.hogbakk.no/wp-content/uploads/2014/03/IMG_0872.jpg"><img class="alignleft size-medium wp-image-535" src="{{ site.baseurl }}/assets/IMG_0872-224x300.jpg" alt="IMG_0872" width="224" height="300" /></a>timene hadde vi ikke forventet. En del av karusellene åpnet litt senere enn vanlig åpningstid, men da fikk vi god tid til å orientere oss før det ble mer travelt i parken. Jeg er ikke noe særlig glad i å kjøre karuseller, men ettersom jeg var i Universal parken i Los Angeles har jeg kjørt noen av disse karusellene fra før. Den eneste jeg hadde tenkt til å kjøre var E.T hvor du sitter i en sykkel med E.T i kurven forandeg og blir med E.T til hjemplaneten hans for å redde den. Den er veldig saktegående og koselig (for meg og barna vil jeg tro). Mens de andre kjørte heftigere greier, ventet jeg på utsiden og passet på vesker og sekker. Når de andre var i kø fikk jeg med meg parader som de andre ikke fikk sett. Paradene er fantastiske med sang og dans og man får møte de kjente figurene.</p>
<p><!--more--></p>
<p>De klarte likevel å lure meg med på en 3D karusell (Minion Mayhem), det var 40 minutter å vente så jeg hadde god tid til å lese alle advarslene i køen, du vet der det står alle som kan bli bilsyke, har unormalt blodtrykk, nakkeskader, hjertefeil, har fremmedlegemer stikkende ut av hodet også videre IKKE burde kjøre denne karusellen. En del av advarslene er meget overdrevet, men min bilsyke er ikke overdrevet. Jeg kunne kjenne på meg hvordan dette kom til å gå, men jeg gav etter for gruppepresset. Vi satt i en type vogn med sånn stålbøyle over beina og dermed var det i gang. Denne vogna flytter seg da etter hvordan denne 3D filmen tar deg med på<a href="http://reise.hogbakk.no/wp-content/uploads/2014/03/DSC02069.jpg"><img class="alignright size-medium wp-image-537" src="{{ site.baseurl }}/assets/DSC02069-300x199.jpg" alt="DSC02069" width="300" height="199" /></a> halsbrekkende stunts. Jeg lukket øynene etter få minutter og smugtitta bare innimellom. Det var bare om å gjøre for meg å få kroppen til å skjønne at jeg egentlig sto stille og bare flytta meg litt rundt min egen akse. Pust rolig og vent på at det hele går over så jeg kan få frisk luft. Når det endelig var over og jeg var ute igjen holdt jeg meg fast i en lyktestolpe (som jeg var ganske sikkert på sto fast i bakken) i 15-20 minutter til kroppen skjønte at verden ikke gikk rundt eller gynget og lysten til å spy ble mindre. Jada, jeg er ikke dummere enn at det er nødt til å være jeg som er rar. Balansen, krystallene i øret, vateret inni meg eller hva pokker det er, er helt fullstendig ute å sykler og blir ikke imponert når jeg utsetter meg for saker som det her. Dermed er det bedre å la være. Det er jo galskap å stå nesten en time i kø for å bli syk av det og ikke komme seg på en halvtime etterpå. Uansett har jeg heldigvis stor glede av å være med likevel og koser meg stort av at andre synes det er artig med karuseller bare jeg slipper å være med.</p>
<p><a href="http://reise.hogbakk.no/wp-content/uploads/2014/03/DSC02062.jpg"><img class="alignleft size-medium wp-image-532" src="{{ site.baseurl }}/assets/DSC02062-300x199.jpg" alt="DSC02062" width="300" height="199" /></a>Vi brukte dagen og ettersom det ikke var noe særlig med kø ble vi på en måte fort ferdige. Så kom regnet. Vi søkte ly i en godisbutikk en stund og kjøpte et godis eple (vanskelig å velge forresten). Men regnet kunne ikke stoppe oss så lett. Vi var jo så godt i gang med parkvandringen og fant ut at vi fikk ta på oss regnponcho og gå videre inn i Islands of Adventure. Dagen var ennå ung og vi tåler jo litt vann. Da de aller fleste gikk ut av parken gikk vi inn. Jada, vi ble kliss bløte, i allefall på beina, men nå hadde man jo virkelig mulighet til å sjekke ut parken så vi kunne returnere et par dager etterpå med en klar plan for hva vi ville se. Ikke minst med alt regnet var det heller ingen kø her på de ulike karusellene så da rakk vi noen før vi reiste hjem (for eksempel tømmerrenna) for å få på oss tørre klær og for å føne skoa :)</p>
<p><a href="http://reise.hogbakk.no/wp-content/uploads/2014/03/DSC02101.jpg"><img class="alignnone size-large wp-image-543" src="{{ site.baseurl }}/assets/DSC02101-1024x682.jpg" alt="DSC02101" width="625" height="416" /></a></p>
<p>I Universal’s Island of Adventure dag 2 brukte vi litt tid i Harry Potter delen. Her var det et par berg og dalbaner som gutta likte og dermed kunne jeg og Kathrine rusle rundt i gata og titte i butikkene. De fleste butikkene fra bøkene (eller filmene om du vil) er her.<a href="http://reise.hogbakk.no/wp-content/uploads/2014/03/IMG_0883.jpg"><img class="alignright size-thumbnail wp-image-538" src="{{ site.baseurl }}/assets/IMG_0883-150x150.jpg" alt="IMG_0883" width="150" height="150" /></a> Du kan kjøpe tryllestav hos Olivander, kjøpe pergamentpapir, fjær og segl i en annen butikk. I morrobutikken Zonko kan du kjøpe lange ører og hylende yo-yo’er. Honeydukes er godisbutikken og her får man naturligvis kjøpt både allsmaksbønner (Ja, de mener alle smaker her) og sjokoladefrosker. Jeg kunne ikke motstå å kjøpe med meg en sjokoladefrosk, får bare håpe at den ikke hopper ut av vinduet før jeg rekker å se det ene gode hoppe han har inne ;) (Hvis det skulle være sånn at du ikke skjønte den siste setningen så har du ikke lest boka. <a href="http://reise.hogbakk.no/wp-content/uploads/2014/03/IMG_0884.jpg"><img class="alignleft size-thumbnail wp-image-539" src="{{ site.baseurl }}/assets/IMG_0884-150x150.jpg" alt="IMG_0884" width="150" height="150" /></a>Om du ikke har lest boka bør du gjøre det. Har du lest boka og har glemt dette med frosken, skam deg og les den (eller dem) på nytt). For utenom butikkene sto det en diger øltønne ute i gata hvor man kunne kjøpe Butterbeer. Jeg og Kathrine var i ekstase og tok hver vår gode slurp før vi så på hverandre og brast ut i latter. Vi hadde begge fått hver vår fine ølbart. Det smakte litt karamell og litt rart, men den var faktisk god bare du klarte å komme deg unna alt skummet :) Vi testet også pumpkinjuice og ja, gresskarjuice smaker jo gresskar i flytende form og var ikke min favoritt, men det måtte da testes. Gutta gav seg litt over da denne kosta mer enn en øl (altså en ordentlig en), men de skjønner jo ikke helt greia. :)</p>
<p><a href="http://reise.hogbakk.no/wp-content/uploads/2014/03/DSC02253.jpg"><img class="alignnone size-large wp-image-540" src="{{ site.baseurl }}/assets/DSC02253-1024x682.jpg" alt="DSC02253" width="625" height="416" /></a></p>
<p>&nbsp;</p>
