---
layout: post
title: Muggen av muggen?
date: 2013-12-11 11:41:12.000000000 +01:00
type: post
published: true
status: publish
categories:
- Reise
tags: []
meta:
  _edit_last: '1'
  _wpas_done_all: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>De to siste dagene på Tip of Borneo ble vi kjent med et fransk par, de har bodd i Paris, men nå skal de reise et år sånn som oss. De vurderer å avslutte reisingen med å flytte permanent til San Francisco om de ikke finner at annet sted underveis som de trives godt på. Ho er kunstner og han jobber i finans. De har startet reisen sin i sentral Asia med 3 land hvor ingen kan verken engelsk eller fransk. Det gjør reising hakket mer komplisert så når de kom til Borneo var de ute etter litt avlapping.</p>
<p><a href="http://reise.hogbakk.no/wp-content/uploads/2013/12/image17.jpg"><img class="alignleft size-medium wp-image-277" src="{{ site.baseurl }}/assets/image17-300x200.jpg" alt="image" width="300" height="200" /></a>Den siste kvelden vår ble vi bedt hjem til de i deres lille bungalow på stranda. Vi tok med oss iskald Jägermeister og møtte opp. Vi grillet middag på bål på stranda, aubergin og bakt potet med en veldig god kryddersaus til. Marie og Stephane som de heter er veldig hyggelige og vi kom veldig godt overens. Som de fleste andre vi har fått god kontakt med har vi nå funnet hverandre på facebook, så nå kan vi følge hverandres reiser fremover. Det blir spennende å se hvordan de andre har det underveis og kanskje kan vi dra nytte av hverandres erfaringer også.</p>
<p><!--more--></p>
<p><a href="http://reise.hogbakk.no/wp-content/uploads/2013/12/image16.jpg"><img class="alignright size-medium wp-image-276" src="{{ site.baseurl }}/assets/image16-200x300.jpg" alt="image" width="200" height="300" /></a></p>
<p>Stranda er magisk, vannet himmelsk. Av en eller annen grunn er det noen ganger sand flies på stranda. De kan bite litt, og når du er seig av solkrem og svett så setter de seg fast på deg også ikke sant. Plutselig har du 32 små fluer som ufrivillig sitter i klisteret. Det nederlandske paret jeg har fortalt om fikk masse bed bug (eller veggedyr om du vil) bitt og spesiellt ho fikk mange hundre store hovne sår. Dermed er jo sikkert alle rommene mer eller midre rammet av galskapen. Du kan bare bli kvitt disse ved å vaske klærne dine på minst 60 grader eller fryse de ved -18 grader i nærmere en uke. Sprayes med noe heftige saker eller varmebehandles. Vi er ikke sikre på om vi har hatt dette i våre senger, men vi har noen rare stikk og bitt så hvem vet. Vi skal forske litt på dette de neste ukene. I såfall må vi klekke ut en smart plan for alt tøyet og sekkene må jo behandles samtidig så da bir det jo litt styr.</p>
<p><a href="http://reise.hogbakk.no/wp-content/uploads/2013/12/image15.jpg"><img class="alignleft size-medium wp-image-275" src="{{ site.baseurl }}/assets/image15-300x200.jpg" alt="image" width="300" height="200" /></a> Det er fuktig i tropene vet dere og det gror mer enn villig både mugg og sopp både her og der. Virkelig ille er det i dusjen. Jeg hadde ikke sett så nøye på den svampen jeg vasker anskitet med på en liten stund. Det kunne fort straffet seg for den var også full av mugg og sopp bare noen timer etter at jeg hadde brukt den sist, nydelig! Jeg har hatt litt hodepine her og jeg mener selv at jeg har reagert på mugg og sopp tidligere. men for all del, det blir bare spekulasjoner altså. Jeg bare sier, det vokser sopp (ikke bare de svarte prikkene, men sånn du ser i skogen med hatt på) opp av plankene i gulvet. Må bare si det, kom ikke her og tro at jeg er fisefin når det kommer til steder å bo. Jæ, jæ, jeg vet ikke om det hjalp på misunnelsen jeg altså, det blir jo litt opp til dere.</p>
<p><a href="http://reise.hogbakk.no/wp-content/uploads/2013/12/image13.jpg"><img class="alignnone size-large wp-image-273" src="{{ site.baseurl }}/assets/image13-1024x682.jpg" alt="image" width="625" height="416" /></a></p>
<p>For et par dager siden kom det et nytt par til Tommy's. Vi har sett de i resturanten et par ganger også har de surfa litt. Han var her for en uke siden, men nå har han tydelig tatt med seg den søte kjæresten sin. De snakker sammen på engelsk så de er tydeligvis ikke fra samme land og ho har en litt mer sofistikert stil vil jeg si enn de lokale. Ho har pene rene moteriktige klær, fin hårklipp, pen sminke, manikyr (ikke av det tacky slaget), smykker osv, du skjønner greia. Det er sånn man er når man er på helgetur med kjæresten liksom. I hvertfall når man er nyforelska :)</p>
<p>Dagen vi skulle hjem gikk vi til Tip Top for å spise frokost, betale regninga vår fra hele oppholdet og si hade til de som jobber der. Deretter gikk vi hjem for å pakke og betale rommet vårt. Vi spurte når minibussen gikk og fikk vite at vi måtte sitte på med en mindre bil. Helt greit det siden de også sa at vi måtte bare betale 50 ringit hver i steden for 100, forstå det den som kan. Jeg trodde jo at vi skulle få en sjåfør da, men gjett nå hvem som skulle kjøre oss. Eller det vil vel være mer korrekt å si hvem vi skal sitte på med? Ja, nemlig det nye paret. Litt rart av hotellet å arrangere at vi skal sitte på med noen andre gjester er det ikke?</p>
<p>Han hadde en stor Ford pickup så vi hadde god plass, skjønnte ikke hva de mente med liten bil altså. Så da fikk vi hilst på de også. Han bor i Kota Kinabalu og jobber der. Ho (som jeg hadde forventa) var fra Bangkok og jobbet der som konsulent av et slag. De var veldig hyggelige altså og ho har faktisk vært en måned i Levanger på ungdomsleir av alle ting. Så satt jeg der da, svett, uten sminke, full av stikk jeg ikke vet hvor kommer fra, håret fullt av sand og saltvann og med rare bukser. Jeg hadde nok ikke brydd meg så mye hvis jeg ikke hadde sitti i samme bil med ei lita snelle som like godt kunne vært Thailands håp i Miss Universe. Jeg følte meg som en loete skureklut. Ja, jeg skjønnte det selv, det var nok greit å våkne fra strandkoma, nappe øyenbryna og finne sminken igjen.</p>
<p>Den kvelden gikk jeg og Espen ut for å spise og gå på kino, jeg hadde sminka meg og han synes jeg så rar ut (selvtillitsboost? neppe...). Rar helt til at han kom på at det var jo sånn jeg så ut før. Før Borneo, før strandlivet. Han sa etterpå at jeg var fin, han måtte bare venne seg til det igjen. Stakkar, godt han nå får se åssen jeg egentlig ser ut, eller åssen var det igjen... hmm...</p>
<p><a href="http://reise.hogbakk.no/wp-content/uploads/2013/12/image18.jpg"><img class="alignleft size-medium wp-image-278" src="{{ site.baseurl }}/assets/image18-300x200.jpg" alt="image" width="300" height="200" /></a>Tilbake til det samme hotellet som sist vi var i Kota Kinabalu og Espen har det samme kontoret (Starbucks). Da har jeg en del jeg kan finne på mens han jobber. Jeg kan planlegge turen videre, dere vet jo at etter jul skal vi til Thailand. Den snertne snella kom med noen tips som jeg skal utforske litt. Ellers har jeg finni en ny fancy matbutikk. Det er en av de nye favoritthobbyene mine. Bare gå rundt, høre på julemusikken og se på alt det utrolig rare man kan kjøpe. Til min store forbauselse fant jeg faktisk småkaker av typen vi har til jul, importert fra Danmark til den nette summen av 8 kroner. De skal jeg ta med meg til Gili for å fremprovosere julestemningen i varmen. Men uansett er de nok ikke like gode som Berlinerkransene til Farmor :)</p>
<p>Ellers er det ny runde på kino for oss igjen.<a href="http://reise.hogbakk.no/wp-content/uploads/2013/12/image19.jpg"><img class="alignright size-medium wp-image-279" src="{{ site.baseurl }}/assets/image19-300x200.jpg" alt="image" width="300" height="200" /></a> Det er også en av de nye hobbyene våre, vi ser ALLE filmene på kino med engelsk tale :) Denne gangen har det blitt 'Captain Phillips' basert på en sann historie, anbefales på det sterkeste. Animasjonsfilmen 'Frozen' inspirert av Norge. Her så vi ikke bare snø og is, men bunader, stavkirker, reinsdyr, fjorder, høye fjell og lutefisk av alle ting. Det fikk oss nesten til å tro at det er vinter (sammen med kulda i kinosalen naturligvis). I kveld skal vi se Hobbiten så da har vi gjort unna det før jul også, det er jo nærmest en tradisjon i seg selv.</p>
<p>I morgen går turen tilbake til Bali og Ubud. Jeg gleder med til å spise salat på Kafe, ta yogatimer på Yoga Barn, vandring i byen og bestige den høyeste vulkanen. Ja, jeg har bestemt meg, jeg skal gjøre det.</p>
