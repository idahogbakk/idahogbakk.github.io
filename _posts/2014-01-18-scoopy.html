---
layout: post
title: Scoopy
date: 2014-01-18 03:31:40.000000000 +01:00
type: post
published: true
status: publish
categories:
- Reise
tags: []
meta:
  _edit_last: '1'
  _wpas_done_all: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>På søndag var vi som vanlig på vift rundt om i byen og plutselig snublet vi over søndagsmarkedet over alle søndagsmarkeder. Vi trodde først at dette var bare en gate inne i gamlebyen, men det viste seg at dette strakk seg over nesten hele gamlebyen og kilometervis med gateboder. Man får kjøpt alt du kan tenke deg og mye du overhodet ikke kan tenke deg. Hva med stekte insekter? Ikke?<a href="http://reise.hogbakk.no/wp-content/uploads/2014/01/image25.jpg"><img class="alignright size-medium wp-image-375" src="{{ site.baseurl }}/assets/image25-300x200.jpg" alt="image" width="300" height="200" /></a> Når man har gått rundt og begynner å se det samme igjen og igjen er det nydelig å sette seg ned på en juice bar og slurpe i seg en sitron juice og se på alle som går forbi. Sitron juice skal man forresten ikke kimse av, det er noe av det nydeligste man får tak i i denne byen. Man må være god på å prute ned prisen, det er en del av gamet. Hvis du ikke pruter så pruter de straks på seg selv, snodig opplegg. Jeg ble den heldige eier av et splitter nytt skjørt her, fine farger og fugler på. Jeg kom på at jeg ikke har med meg et skjørt og dette var veldig fint. I tillegg er det ekstra stas å sponse ho som selger det når ho syr de selv i en alder av under 20 et sted.</p>
<p><!--more--></p>
<p>De vi leier leiligheten av er hyggelige folk. Han er fra USA og ho er fra Phillipinene. Han har bodd i Chiang Mai i 6-7 år og kjenner byen godt. De ba oss med ut på middag en dag og det var veldig koselig. Vi spiste på en lokal resturant og fikk masse god thailandsk mat. Han har laget et dokument som vi har lastet ned som er noen fine turer man kan kjøre ut av byen for å besøke andre landsbyer, templer og den slags.</p>
<p><a href="http://reise.hogbakk.no/wp-content/uploads/2014/01/image24.jpg"><img class="alignnone size-large wp-image-374" src="{{ site.baseurl }}/assets/image24-1024x682.jpg" alt="image" width="625" height="416" /></a></p>
<p>Det tok ikke så lang tid før vi leide oss en scooter så vi kan kjøre litt rundt i byen og ut av byen for å se på andre ting. Dette er altså en scooter av typen Scoopy, den ser passelig retroaktig ut og har koppholder, hva mer kan man ønske seg? Det fantes ikke sånne halvhjelmer som passet de digre hodene våre på utleiesjappa. Stort hode eller ei så liker jeg hodet mitt, jeg bruker det støtt og stadig, defor ble det motorsykkelhjeler i steden. Det ser tåpelig ut. Hjemme er det jo vanlig, men rundt her hvor folk ikke bruker hjelm i det heletatt eller hvis de gjør det så har de sånne små halvhjelmer så ser det nok <a href="http://reise.hogbakk.no/wp-content/uploads/2014/01/image28.jpg"><img class="alignleft size-medium wp-image-378" src="{{ site.baseurl }}/assets/image28-300x225.jpg" alt="image" width="300" height="225" /></a>snodig ut. Vi tok oss en tur ut av byen på den korteste ruta han fyren har laga. Den gikk til en innsjø et stykke på utsiden av byen så vi måtte kjøre på motorveien. Jepp, heldigvis var det ikke allverdens trafikk denne dagen. Vel fremme ved innsjøen tok vi oss en liten hvil og spiste kanelboller som vi hadde kjøpt med oss fra 'Butter is Better', de var helt nydelige. Espen fikk det for seg at jeg skulle lære meg å kjøre scooter her så plutselig fant jeg meg selv i øvelseskjøringsmodus. Det er jo noen år siden sist, men etter et par hint fra Espen om hvordan farkosten fungerer så kjørte jeg rundt på den åpne plassen i 8-tall rundt og rundt. Det snåle var at jeg synes det var litt festlig, jeg kjørte litt på veien også, Espen ble imponert når jeg brukte blinklys ;) Det er godt det ikke alltid skal mye til for å imponere. Ettervirkningene av dette er at Espen nå nok en gang drømmer om motorsykkeltur i Europa og kanskje Vietnam. Bevares.<a href="http://reise.hogbakk.no/wp-content/uploads/2014/01/image26.jpg"><img class="alignright size-medium wp-image-376" src="{{ site.baseurl }}/assets/image26-300x200.jpg" alt="image" width="300" height="200" /></a></p>
<p>Det er kveldsmarked her også, fungerer sånn som søndagsmarkedet, men det er en del mindre og det er hver eneste kveld fra klokka 18.00. Her finner man det vanlige ferie-tralet og noen få ting som du muligens får bruk for. Er du god på å prute kan man gjøre en god deal. Jeg kjøpte to singletter her for 44 kroner. Det er begrensa hvor mye slemme vaskemaskiner, underlige vaskeprogram og snodige såper et plagg tåler så et par av de jeg har med meg er klare for å bli lagt igjen snart. Forresten er statusen på baggasjen kommet til det punktet hvor hvis man skal (absolutt MÅ) kjøpe noe må noe annet i tilsvarende størrelse og vekt legges igjen. Det får deg til å tenke litt :)</p>
<p>Maaasssssaaaaaasssss???? Dette spørsmålet henger i lufta på annenhvert gatehjørne. Etter å ha sjekket opp et par steder på nettet så har jeg altså finni et sted som ser okay ut, har en hyggelig pris og tilbyr flere ulike kurs innenfor massasjefaget. Jeg vadret defor inn og fikk plass på et kurs den samme ettermiddagen. Jeg trodde jo at jeg skulle bli en av mange i en klasse, men neida. Når jeg kom dit var det bare <a href="http://reise.hogbakk.no/wp-content/uploads/2014/01/image27.jpg"><img class="alignleft size-medium wp-image-377" src="{{ site.baseurl }}/assets/image27-e1389973688966-225x300.jpg" alt="image" width="225" height="300" /></a>meg og en lærer. Perfekt! Dermed fikk jeg så mye tid jeg ville, kunne stille masse spørsmål og fikk nok et grundigere kurs enn om jeg hadde vært der med mange andre. Man kan velge ta kurs for thaimassasje, oljemassasje, hode, nakke, skuldermassasje, og mye mer. Jeg valgte fotmassasje og reflexology. Først gikk vi igjennom et kompendie med hele 80 (!!!) forskjellige massasjegrep og det er ikke iberegnet prosessen før og etter massasjen. Jeg fikk deretter demonstrert det hele på min fot av læreren mens jeg flittig tok notater og spurte så mange spørsmål jeg kunne. Etter dette, hopper man galant over lærlingeperioden (det føltes sånn ut) og stuper rett i eksamen med det samme. Jeg skulle nemlig nå massere min lærer som har holdt på med dette i 10 år. Det var jo litt spennende i starten, men jeg følte jeg fikk litt taket på det etterhvert. Det vanskeligste er å finne alle de rette punktene under foten som er triggerpunkter for ulike steder i kroppen. Det er jo et punkt for det meste, hjerte, lever, tarmsystemet (flere punkter) blæren og mye, mye mer. Himmel og hav, det er mye å huske på så jeg trenger nok dette kompendiet en stund for å huske alle grepene og rekkefølgen på de. Det eneste jeg trenger nå er noen å øve på, hvor i all verden skal jeg finne det? Espen har et par ideer og det har vel jeg også :)</p>
<p>Skulle du finne deg seg i Chiang Mai på et tidspunkt og ha lyst til å teste ut et av massasjekursene kan jeg anbefale Sabai De Ka massasjeskole.</p>
<p>Nå er det på tide å flytte på seg igjen. Vi har leid en bil, denne gangen en Toyota Corolla, for å kjøre sydover. Vi hadde først vurdert tog, men etter tips fra Roger (utleieren) så har de en lei tendens til å spore av fra tid til annen. Vi vet alle hvordan togkrasjer kan se ut så da ble vi litt skeptiske. Busser har også en tendens til å ha høye ulykkestall så valget falt på bil. Dette er vi gode på, vi har en rutine på å stoppe ved ting som ser spennende ut og ta turen i vårt eget tempo. Det er luksus også får vi sett mye mer enn når man flyr. Det kan se ut som at demonstrasjonene tar seg opp i Bangkok så vi legger nok veien utenom der dersom du skulle være urolig for det :) Vi har også fått hint om hvilke farger man IKKE bør kle seg i så dette kommer til å gå fint.</p>
