---
layout: post
title: Sløsing ved slusene
date: 2014-05-23 14:22:46.000000000 +02:00
type: post
published: true
status: publish
categories:
- Reise
tags:
- frankrike
- kanal
- paris
- reise
- sluser
meta:
  _edit_last: '2'
  _wpas_done_all: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>Har du hørt om kanalen og slusene i Paris? Ikke? Det er ingen grunn til å ikke ta seg en tur. Det vil si, det er jo meget mulig du har hørt om den, men i forhold til Eiffeltårnet og Louvre har den på en måte ikke nådd like høyt opp på lista over severdigheter. Det betyr ikke at Canal Saint-Martin ikke er verdt å se for det.</p>
<p><!--more--></p>
<p><a href="http://idahogbakk.no/wp-content/uploads/2014/05/DSC03341.jpg"><img class="alignnone size-large wp-image-805" src="{{ site.baseurl }}/assets/DSC03341-1024x682.jpg" alt="DSC03341" width="625" height="416" /></a></p>
<p>Vi hadde tenkt oss en tur til bydelen Montmartre som forøvrig er vidunderlig i seg selv, men vi valgte nå å vandre langs kanalen på vei dit. Her var det deilig å bare titte på livet, sløse litt med tiden og trekke pusten. Det ser ut til at her samler det seg både unge og gamle. Mest unge for det ligger visst en skole i nærheten så studentene nyter områdene langs kanalen til å få litt frisk luft og strekke på beina. <a href="http://idahogbakk.no/wp-content/uploads/2014/05/DSC03374.jpg"><img class="alignright size-medium wp-image-809" src="{{ site.baseurl }}/assets/DSC03374-300x199.jpg" alt="DSC03374" width="300" height="199" /></a></p>
<p>Vi føler det helt naturlig å leve som lokalbefolkningen. Så vi tok en kikk rundt oss og jammen hadde ikke studentene kjøpt seg øl og vin for å sitte langs kanalen og nyte sola. Dermed var det ikke annet å gjøre enn å stikke innom butikken, finne en kald øl og en pose potetgull og nyte sola og utsikten sammen med dem. Du vet, det er høfligst å tilpasse seg den kulturen i det landet man befinner seg. Jeg synes fortsatt at fransk er vrient, men jeg kan i allefall hente meg inn på det sosiale plan ved å drikke vin og øl. Dermed holder de glosene jeg kan så langt en stund til. Oui?</p>
<p><a href="http://idahogbakk.no/wp-content/uploads/2014/05/IMG_1201.jpg"><img class="alignleft size-thumbnail wp-image-812" src="{{ site.baseurl }}/assets/IMG_1201-150x150.jpg" alt="IMG_1201" width="150" height="150" /></a>Så hvorfor er det da en kanal midt i Paris? Jo, Napoleon beordret byggingen av kanalen i 1802. Dette var for å gi en stadig voksende befolkning i Paris ferskvann. Gravingen pågikk i 23 år og var finansiert av en ny skatt på vin. Vet ikke hvor populært det var, men det ble sikkert som i dag. Økte skatter er ikke gøy, men pengene må jo komme fra et sted eller et annet. Med denne kanalen som bandt Ourcq elven sammen med Seinen kunne man også frakte korn, byggematerialer og annet nødvendig på kanalbåtene som kunne sluses frem og tilbake.</p>
<p>Kanalen fungerer fin fint i dag også og om man har lyst kan man ta en kanalbåt opp fra Seinen. Cruiset starter ved d’Orsay museet hvis du vil ta deg en tur.<a href="http://idahogbakk.no/wp-content/uploads/2014/05/DSC03349.jpg"><img class="alignright size-medium wp-image-807" src="{{ site.baseurl }}/assets/DSC03349-300x199.jpg" alt="DSC03349" width="300" height="199" /></a> Jeg tror ikke det er mye trafikk på denne kanalen så jeg tror vi hadde flaks siden det kom er båt når vi var der. Det var ikke en kanalbåt, men en vanlig plastsnekke av et slag. Vi sto og så på at den sluset seg nedover. Fascinerende opplegg altså. Jeg har jo fortalt før at jeg er en typisk lett fascinert sjel, men dette var artig altså. Litt stas og litt skummelt på en gang liksom. Mye vannmaser i sving veit du. Espen hadde ikke sett slusing før sånn på ordentlig han heller så vi var jo opptatt med å studere dette begge to. Han som kjørte båten måtte ikke ut og åpne slusene selv da, det skjedde automatisk. jeg vet ikke om det er en slusefører eller hva det er, men han satt i allefall bare i båten.</p>
<p><a href="http://idahogbakk.no/wp-content/uploads/2014/05/DSC03384.jpg"><img class="alignnone size-large wp-image-811" src="{{ site.baseurl }}/assets/DSC03384-1024x682.jpg" alt="DSC03384" width="625" height="416" /></a></p>
<p>Jeg anbefaler deg varmt turen, det finnes en mengde fine barer og restauranter i området og en butikk eller to som er verdt besøket.</p>
<p>&nbsp;</p>
<p>&nbsp;</p>
