---
layout: post
title: Hvor skal vi på ferie?
date: 2014-07-06 08:23:40.000000000 +02:00
type: post
published: true
status: publish
categories:
- Reise
tags:
- bali
- indonesia
- reise
- ubud
- vm
meta:
  _edit_last: '2'
  _wpas_done_all: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>VM? Ja, følger du med? Indonesia er ikke med i VM, men det skal da ikke stå på entusiasmen for det. Foran veldig mange balinesiske "gårder" henger det nå flagg som viser hvilket lag det heies på i familien. Noen kan ikke bestemme seg og har like godt hengt ut en håndfull flagg, muligens for å helgardere. Det er artig at de er så engasjerte altså. De spør hvor vi er fra og vi svarer Norge. - 'Ahh, Norvegia not in world cup. Germany, really good!' sier de ofte. Eller et annet lag de heier på. Tidssonen her for å få med seg disse kampene er på en annen side helt på trynet. Espen snek seg bort her midt på natta til de vi bor hos (tv stua er utendørs på Bali) for å se på en kamp på en liten 16" kornete tv. Kampen var visst spennende, men SÅ spennende får den liksom ikke blitt for meg tror jeg.</p>
<p><a href="{{ site.baseurl }}/assets/wp-content/uploads/2014/07/DSC03942.jpg"><img class="alignnone size-large wp-image-913" src="{{ site.baseurl }}/assets/DSC03942-1024x682.jpg" alt="DSC03942" width="625" height="416" /></a></p>
<p>&nbsp;</p>
<p><!--more--></p>
<p>Nå har snart Espen ferie. Det var jo da vi skulle ut og finne på noe skøy, reise litt for da har vi jo tid til sånt. Planen var Filipinene, for når vi skulle dit sist kom jo den tyfonen og lagde bråk. Så nå har vi sjekket ut igjen for å finne lange strender og litt eventyr. Prisen på flybillettene var litt høyere enn forventet og ikke nok med det, nå er det regnsesong/stormsesong i det stakkars landet. Ahh... Ja, ja tenkte vi det er vel som eller i sørøst Asia, det kan komme en skur, men det retter seg igjen etter en snau time. Njææ, det er jammen begge deler. Noen sier at det kan funke fint, andre sier at det blåser kraftig, bølger mye så sanden blir virvlet opp og snorkle/dykkemulighetene blir veldig dårlige. Dessuten kan du ta deg rakkern på at om det så skulle komme en storm så er jeg ute i en knøttliten båt, prøver å puste dypt mens jeg nynner til 'Min båt er så liten, men havet så stort' Ja? ser du det for deg? Dette har nemlig noe med Murphys lov å gjøre; Alt som kan gå galt, vil gå galt.</p>
<p><a href="{{ site.baseurl }}/assets/wp-content/uploads/2014/07/DSC03958.jpg"><img class="alignnone size-large wp-image-914" src="{{ site.baseurl }}/assets/DSC03958-1024x682.jpg" alt="DSC03958" width="625" height="416" /></a></p>
<p>Dette er på ingen måte vår siste tur til Asia, dette vil bare si at neste gang må vi ta Filipinene på en annen tid på året. :)</p>
<p>Så hvor skal vi så dra? Japan? JA! Men det blir for dyrt nå. New Zealand? JA! Også for dyrt nå. Tja, hvilke andre land har vi da? Nepal! JA! Men Espen vil ha strand. Så da blir det Sri Lanka av alle steder.</p>
<p>Vi har på ingen måte forberedt oss på dette så dette er helt nytt. Ikke har vi hatt det høyt opp på listen av land vi vil besøke heller, men det er da artig. Etter nærmere øyesyn sammen med Google ser dette ut til å bli en spennende ferie.</p>
<p><a href="{{ site.baseurl }}/assets/wp-content/uploads/2014/07/DSC03939.jpg"><img class="alignnone size-large wp-image-912" src="{{ site.baseurl }}/assets/DSC03939-1024x682.jpg" alt="DSC03939" width="625" height="416" /></a></p>
<p>Jeg har også lest meg frem til at de tamilske tigrene har senket skuldrene etter borgerkrigen så jeg tror dette går fint.</p>
<p>Vi skal da reise kun med håndbagasje så det blir en utfordring for oss begge. Skikkelig backpackertur med andre ord.</p>
<p>Vi reiser på torsdag, vil du værra med så heng på!</p>
