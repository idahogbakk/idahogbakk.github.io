---
layout: post
title: Disneyland magi
date: 2014-05-25 23:05:58.000000000 +02:00
type: post
published: true
status: publish
categories:
- Reise
tags:
- disneyland
- frankrike
- paris
- park
- reise
meta:
  _edit_last: '2'
  _wpas_done_all: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>17. mai ble rene eventyret. Vi hadde besøk av min storebror og familien og det er klart at med to små så får man svingt seg i Disneyland. Som tidligere nevnt er jeg jo ikke så glad i karuseller, men når begge de små vil ha tante med på karusell så må man jo bare. De fleste karusellene gikk bare fremover og da er det litt greiere. Vi har vært på eventyr med både Pinocchio og Peter Pan og flydd over hustakene i London og rett inn i Neverland. Der var både krokodillen og Kapteinkrok. Bitte litt skummelt, men så blir alt bra igjen på slutten. Liker barnekaruseller altså som ikke er laget for å skremme vannet av deg.</p>
<p><!--more--></p>
<p><a href="{{ site.baseurl }}/assets/wp-content/uploads/2014/05/DSC03540.jpg"><img class="alignnone size-large wp-image-819" src="{{ site.baseurl }}/assets/DSC03540-1024x682.jpg" alt="DSC03540" width="625" height="416" /></a></p>
<p>Dessverre går noen karuseller rundt og da er det dårligere stilt altså. Jeg hadde forberedt meg på å muligens måtte kjøre noe som går rundt så jeg hadde tatt meg en liten reisesyke tablett på <a href="{{ site.baseurl }}/assets/wp-content/uploads/2014/05/IMG_1227.jpg"><img class="alignleft size-thumbnail wp-image-823" src="{{ site.baseurl }}/assets/IMG_1227-150x150.jpg" alt="IMG_1227" width="150" height="150" /></a>morgenen. Det var jammen lurt for jammen måtte jeg kjøre en gammel klassiker. Du vet sånn karusell med hester som går opp og ned og rundt og rundt? Klart det, de har jo vært på alle tivolier i en mannsalder. Uansett, vi tok en sånn, den var ganske stor og for all del, ikke den største utfordring sånn for psyken, men så var det kvalmen da. Takken være reisesyke tablettene ble jeg ikke kvalm, men litt svimmel ble jeg jo og det gav seg bare jeg fikk stå på moder jord et øyeblikk eller to. Det kom et ønske om en runde i en flyvende Dumbo karusell også. Denne gikk fortere rundt og dermed måtte onkel Espen trå til, flaks for meg.</p>
<p><a href="{{ site.baseurl }}/assets/wp-content/uploads/2014/05/DSC03543.jpg"><img class="alignnone size-large wp-image-820" src="{{ site.baseurl }}/assets/DSC03543-1024x682.jpg" alt="DSC03543" width="625" height="416" /></a></p>
<p>På selveste 17. mai var det ikke vanlig feiring for noen av oss, men jammen fikk vi litt korpsmusikk og et tog likevel. Ikke bare kjørte vi damptog, men det var jo en parade hvor nesten alle Disney heltene var med. Ikke at det hjalp på 17. mai-følelsen, men stas var det likevel.</p>
<p><a href="{{ site.baseurl }}/assets/wp-content/uploads/2014/05/DSC03534.jpg"><img class="alignleft size-medium wp-image-818" src="{{ site.baseurl }}/assets/DSC03534-300x199.jpg" alt="DSC03534" width="300" height="199" /></a>Det er mange inntrykk for store og små på en dag som dette. Selv om ikke parken var altfor full (du vet, det er ikke juli ennå) så var det mange nok og køer er det på det meste. Vi sto i kø for alle karusellene, varierende lengde, men rundt 40-45 minutter på hver. Vi sto også i kø for å hilse på Mikke Mus, det var stor stas for i køen sto vi inne i en kinosal som viste tegnefilm hele tiden, det var lurt. Ikke minst var det kø for å få spist. Jeg tør ikke tenke på hvordan det er her i juli når nesten hele Europa har sommerferie, men sjansen for at jeg befinner meg i en sånn park da er ganske liten.</p>
<p>Da mørket falt på var det tid for blinkende leker og selvlysende Mikke Mus ører. Vi ventet tålmodig på lys/laser og rakettshowet. Med showet fra Disney World i Orlando var det ikke rart for det er det heftigste jeg har sett. Showet her var bra det også, ikke misforstå og det er sikkert helt rått hvis man ikke har sett det i Orlando. Men vi hadde jo sett det og dermed bleknet dette i forhold. Det var liksom ingen ‘Grand Finale’ heller. Det var mye musikk og artigheter som ble vist på slottet, men vi kom jo for fyrverkeriet. Ja, ja, da vet vi jo det til en annen gang, og nå vet du det også :)</p>
<p><a href="{{ site.baseurl }}/assets/wp-content/uploads/2014/05/DSC03554.jpg"><img class="alignnone size-large wp-image-821" src="{{ site.baseurl }}/assets/DSC03554-1024x682.jpg" alt="DSC03554" width="625" height="416" /></a></p>
<p>Vi tok tog for å komme oss fra sentrum og til Disneyland. Dette toget går direkte og tar omtrentlig 50 minutter fra Triumfbuen altså ‘Charles De Gaulle Etolie' stasjonen. Dette er superenkelt og anbefales. Her ute ligger to parker, Disneyland Park og Walt Disney Studios Park. Disneyland Park passer best for de minste, men på Walt Disney Studios har de karuseller som passer for de som er hakket mer vågale. I tillegg til disse to parkene finner du en liten Disney village, dette er kort sagt en liten handlegate med butikker (mest leker og Disney saker) og restauranter. Jeg kan anbefale Rainforest Cafe her. Du finner ikke den helt store matopplevelsen her, men det er heller ikke poenget. Det er en fin restaurant som egentlig er en jungel, masse dyr å se på og jammen kommer det ikke en liten tropisk storm i ny og ne også, perfekt for barn. Rett på utsiden går det busser mellom parken og de mange Disney hotellene i nærheten.</p>
