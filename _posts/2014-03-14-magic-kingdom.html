---
layout: post
title: Magic Kingdom
date: 2014-03-14 22:34:28.000000000 +01:00
type: post
published: true
status: publish
categories:
- Reise
tags: []
meta:
  _edit_last: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>Disney World er delt opp i flere parker. Den de fleste tenker på er den som heter Magic Kingdom. Her finner man det berømte slottet til Askepott,<a href="http://reise.hogbakk.no/wp-content/uploads/2014/03/IMG_0897.jpg"><img class="alignright size-medium wp-image-553" src="{{ site.baseurl }}/assets/IMG_0897-224x300.jpg" alt="IMG_0897" width="224" height="300" /></a> Mikke, Donald, Langbein og alle de andre. Man sier jo at Disney World er så mye større enn Disney Land og ja det er det hvis man tar med alle parkene. Magic Kingdom, Animal Kingdom, Epcot, Disney’s Hollywood Studios og 2 Badeland tar mye plass og man kan helt sikkert bruke mer enn en dag i hver av disse, men man kjøper altså billett til hver så med mindre du har satt av hele feriebudsjettet til dette blir du nødt til å velge. Klart det hadde vært artig å ta seg en liten safaritur. Vi hadde vel ikke helt behovet for å besøke Norge i Epcot, du vet de har en kopi av Gol Stavkirke der og de som jobber der går i bunad og serverer gjerne både vaffler og brunost. Valget falt defor på Magic Kingdom, vi ville jo hilse på Mikke og aller helst ville jeg se fyrverkeriet over slottet på kvelden etter den store paraden. Jeg trodde Parken skulle være større enn den var, jeg synes slett ikke den var SÅ mye større enn i Los Angeles eller den i Hong Kong, men det var jo veldig fint likevel. Vi fikk nå vite hvorfor det ikke var stinn brakke i Universal parken, det var fordi alle var her. Neida, ikke alle, men det var veldig mange flere enn vi var vant til fra den andre.</p>
<p><!--more--></p>
<p><a href="http://reise.hogbakk.no/wp-content/uploads/2014/03/DSC02135.jpg"><img class="alignleft size-thumbnail wp-image-547" src="{{ site.baseurl }}/assets/DSC02135-150x150.jpg" alt="DSC02135" width="150" height="150" /></a>Vi koste oss her hele dagen, men man går i kø og står i kø, man står i matkø og venter på å få sitte i kø. Sjarmen blir litt borte, det er jo fort sånn det blir i parker som dette, vi har jo hatt flaks tidligere.</p>
<p>Det finnes massevis av resturanter i alle prisklasser, men om drømmen er å spise middag med prinsessen i slottet bør du nok bestille bord en stund i forveien. Vi derimot klarte oss fint med en lunsj på grensen til selveste Agraba (Aladdin vettu).</p>
<p>Karusellene er ikke overraskende litt snillere her ettersom det er beregnet på litt mindre barn <a href="http://reise.hogbakk.no/wp-content/uploads/2014/03/DSC02165.jpg"><img class="alignright size-medium wp-image-550" src="{{ site.baseurl }}/assets/DSC02165-300x199.jpg" alt="DSC02165" width="300" height="199" /></a>enn oss. Kan det friste med et jungle cruise? Her blir du tatt med på en reise igjennom jungelen for å se både mennesker og dyr, neida, de er ikke ekte, men veldig troverdig laget. Damptoget går rundt hele parken og du kan gå av på er par steder dersom det skulle passe deg. Dampbåten kjører også en runde rundt øya til selveste Tom Sawyer. Dersom du vil utforske øya nærmere kan du det også. Selv om karuseller ikke er helt din greie kan du fint gjøre alt dette uten at du må ta med deg spypose, jeg lover. Flotte saker, da kan jo alle bli med.</p>
<p>Kveldsparaden kom og lysene i parken ble dempet, den var ikke like magisk som jeg husket, men den var veldig fin likevel. Fyrverkeriet som jeg hadde ventet på var virkelig magisk. Det hele imponerte oss i hele 10 minutter og det er helt klart det flotteste fyrverkeriet jeg noen gang har sett. Det var i grunn verdt hele billetten for min del. Det må være en betydelig post på budsjettet til fyrverkeri for denne parken, for dette var ikke sånne små bøtter på bakken som vi har til nyttår hjemme. Jeg må også si at jeg liker godt at de gjør litt ut av seg på himmelen og ikke har som misjon å smelle mest mulig (hva er forresten hensikten med det?). Det var digre kaskader av lys (fristende å slenge på ‘lysfontene’, men jeg dropper det, les videre, ikke la meg forstyrre)  i alle farger, noen hadde glitter og noen var til og med formet som blå stjerner. Lurer på hvordan de får til det, det må være mye forskning bak. Det er ganske stilig når man står sammen med så mange mennesker som vi gjorde da og man nesten hører alle i kor: WOOOW, OHHH, AHHH og alle mener det sånn på ordentlig.</p>
<p><a href="http://reise.hogbakk.no/wp-content/uploads/2014/03/DSC02238.jpg"><img class="alignnone size-large wp-image-552" src="{{ site.baseurl }}/assets/DSC02238-1024x682.jpg" alt="DSC02238" width="625" height="416" /></a></p>
<p>Etter fyrverkeriet var vi alle fornøyd med dagens vandring. Beina er trøtte og det blir liksom hodet også etter alle inntrykkene.</p>
<p><a href="http://reise.hogbakk.no/wp-content/uploads/2014/03/DSC02145.jpg"><img class="alignleft size-medium wp-image-548" src="{{ site.baseurl }}/assets/DSC02145-300x199.jpg" alt="DSC02145" width="300" height="199" /></a>Det er ikke sånn her som på Universal at man kan gå ut av parken en og en, sette seg i bilen å kjøre hjem. Her går man først ut, så må man enten ta en båt eller et tog til parkeringen. Om du har parkert et stykke unna kan du så ta et sånt tog på hjul som slipper deg av ved din parkeingsplass. Vi tenkte vi skulle gå, men ettersom det nesten ikke var noen i kø til dette toget sto vi der å ventet. man venter jo i hver sin lille gang sånn at alle vet hvilken rad man skal sitte på på toget. Når så toget kom rakk ingen av oss å reagere før alle på første rad stormet inn på toget og laget fullstendig kaos i rekkene. Jeg fikk kastet meg på toget, men så fullt som det var trodde jeg de andre hadde kommet seg på toget bak meg. Vi satt trangt og jeg klarte ikke snu meg før vi begynte å kjøre. Da viste det seg j at jeg satt alene på toget. Pokker også, det var heldigvis ikke langt å gå så vi møttes ved bilen nesten samtidig. Det hadde vært mye greiere om vi kunne gått til bilen i et parkeringshus så alle kunne dra litt gradvis i stedenfor å samle folk inn som sild i tønne.</p>
<p>Sånn bortsett fra parkeringsmaset var parken veldig fin, og sikkert artig om man har med seg barn også. Om man er et større barn og er mer gira på heftigere karuseller er det nok andre parker som er bedre egnet enn Magic Kingdom. Ettersom vi ikke har vært i de andre parkene så får dette stå på ønskelisten om vi skal tilbake til Orlando en gang. Vi skulle gjerne vært i Animal Kingdom også, men vi får sikte oss inn på en riktig safaritur i Kenya eller Tanzania, det virker hakket mer eksotisk.</p>
<p>&nbsp;</p>
