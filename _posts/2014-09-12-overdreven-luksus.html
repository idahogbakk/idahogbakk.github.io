---
layout: post
title: Overdreven luksus
date: 2014-09-12 07:12:27.000000000 +02:00
type: post
published: true
status: publish
categories:
- Reise
tags:
- bali
- indonesia
- luksus
- pandawa
- reise
- ubud
- yoga
meta:
  _edit_last: '2'
  _wpas_done_all: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>Vi har møtt nordmenn! På Yoga Barn hørte jeg et annet par snakke norsk, det er ikke så mange nordmenn her til vanlig så jeg og Katja kom i prat med hverandre etter en yogatime. Vi utvekslet litt erfaringer og jeg anbefalte de en av våre favorittrestauranter. Vi bestemte oss lite godt for å gjøre en date av det og avtalte å møtes samme kveld for middag sammen med gutta. Det ble en veldig hyggelig kveld, dessverre hadde restauranten tatt seg litt vann over hodet da de plutselig har blitt nr 1 på Tripadvisors guide for restauranter i Ubud og kokken var alene på kjøkkenet denne kvelden. Dermed tok det ganske lang tid, men vi hadde jo så godt selskap så det gikk greit likevel. Maten var aldeles nydelig som vanlig, hyggelig å få vise andre de fine stedene som vi liker godt. Litt synd at det ikke var den beste dagen å ta de med på, men men.</p>
<p><!--more--></p>
<p>Katja og Arne bor i Oslo, de har tatt permisjon fra jobbene sine for å reise rundt i sørøst Asia og Australia et år. Vi skal følge de videre på tur for de har også blogg. Sjekk ut <a href="http://kogatravel.com">bloggen</a> deres du også.</p>
<p><a href="http://idahogbakk.no/wp-content/uploads/2014/09/DSC04697.jpg"><img class="alignnone size-large wp-image-1018" src="{{ site.baseurl }}/assets/DSC04697-1024x682.jpg" alt="DSC04697" width="625" height="416" /></a></p>
<p>I går skulle vi treffe Guttorm, Espens pappa. Han jobber i Jakarta, men hadde et møte helt syd på Bali. Det er jo så hyggelig å treffe kjente og vi har gledet oss veldig til å vise frem Ubud og alle favorittstedene våre. Litt utpå ettermiddagen sendte han melding om at han hadde fått tilbud om å låne en villa nede ved Nusa Dua området hele helgen så vi kunne komme dit. Da fikk vi det jo litt travelt. Jeg har helt glemt å si det, men vi skal på en aldri så liten tur og reiser søndag kveld. Vi har ikke visst det så lenge selv heller, men vi fant noen rimelige billetter og vi må jo ut av landet igjen på grunn av visum maset. Turen denne gangen går til Vietnam og Singapore. Vi skal fly til Danang i Vietnam (midten av landet) og holde til i Hoi An ser jeg for meg. Sist gang vi var her i 2009 ble jeg veldig dårlig og ikke ikke sett byen, dermed er det jo supert å ta en tur igjen nå. Men siden vi nå skulle reise til denne villaen så måtte vi jo pakke alle sakene våre. Levere de store sekkene til Sue igjen. Levere scooteren, betale for bungalowen og helst spise litt også. Du kan godt si det ble to litt hektiske timer, men vi klarte det.</p>
<p><a href="http://idahogbakk.no/wp-content/uploads/2014/09/DSC04700.jpg"><img class="alignnone size-large wp-image-1019" src="{{ site.baseurl }}/assets/DSC04700-1024x682.jpg" alt="DSC04700" width="625" height="416" /></a></p>
<p>Guttorm sendte <a href="http://www.indigodreamvilla.com">denne</a> linken som viste huset, dette er altså ikke en alminnelig villa. Jeg tenkte likevel at alt ser fint og flott ut på bilder, men jeg venter og ser hvordan det ser ut i virkeligheten. Når vi endelig kom frem må jeg jo si at jeg gikk rundt med åpen munn. WOW! Jeg har aldri vært i et hus som dette. Råflott er vel kanskje det eneste ordet som er dekkende her.</p>
<p><a href="http://idahogbakk.no/wp-content/uploads/2014/09/DSC04707.jpg"><img class="alignleft size-medium wp-image-1021" src="{{ site.baseurl }}/assets/DSC04707-300x199.jpg" alt="DSC04707" width="300" height="199" /></a>Det er stue på stue med flotte malerier fra store kjente kunstnere, digre soverom, svære bad (jeg mistenker italienske marmorfliser her), selvsakt både svømmebasseng og boblebad og en upåklagelig utsikt. Sengene har naturligvis den nydeligste madrassen, 4 vidunderlige fluffy puter og sengetøyet er garantert noe av det bedre man får tak i. Her kan man finne seg godt til rette for helgen. I huset jobber det 5 mennesker som har hver sine oppgaver, 2 passer hagen og bassengene, 2 vasker og lager mat og den siste har vel sikkert oversikten over det hele.</p>
<p>Villaen kostet visst 30 millioner norske kroner å bygge og får jeg minne deg på at dette er på Bali så byggekostnadene her er jo vesentlig lavere enn hjemme på berget. Du kan leie denne flotte villaen neste gang du skal på ferie. Det er 6 soverom og plass til max 12 voksne og 2 barn. Hele morroa koster nå kun 156 334 blanke norske kroner per uke. :)</p>
<p><a href="http://idahogbakk.no/wp-content/uploads/2014/09/DSC04706.jpg"><img class="alignnone size-large wp-image-1020" src="{{ site.baseurl }}/assets/DSC04706-1024x682.jpg" alt="DSC04706" width="625" height="416" /></a></p>
<p>Så da vet dere hvordan vi tilbringer helgen. Hvis du er på Instagram så legger jeg ut bilder der stadig vekk av stort og smått. Denne helgen kommer det nok mye fra huset vil jeg tro :) Du finner meg som @idahogbakk</p>
<p>Ønsker dere en riktig god helg!</p>
