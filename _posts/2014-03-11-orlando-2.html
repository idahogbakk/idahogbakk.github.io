---
layout: post
title: Orlando
date: 2014-03-11 19:02:07.000000000 +01:00
type: post
published: true
status: publish
categories:
- Reise
tags: []
meta:
  _edit_last: '1'
  _wpas_done_all: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>Hele veien har vi blitt guidet av en GPS. Amund har fått låne en sånn dings av en på jobben som er mye i USA. Den har vist seg å være veldig hendig for det er mye store veier og mange felt så det er fint med en som kan fortelle deg i hvilken fil du bør ligge for å ende opp der du skal. Det startet riktig så bra, men etter bare et par dager sikiftet gutta stemme på dama som snakker. Og jeg er sikker på at dette er ikke bare en stemme. Ho første ledet oss rett dit vi skulle hver gang, men denne nye dama er heller slurvete. For det første høres ho hakket mer tøytete ut og vi er ikke enige om ho uttaler ordet ‘route’ riktig. Kathrine og jeg har døpt ho til Courtney-Lynn bare for at ho høres ut som en og fordi det er greit å ha et navn på den man snakker med og om. Ho har likevel klart å guide oss til Orlando, ikke dårlig bare det. <a href="http://reise.hogbakk.no/wp-content/uploads/2014/03/DSC02375.jpg"><img class="alignright size-medium wp-image-526" src="{{ site.baseurl }}/assets/DSC02375-300x199.jpg" alt="DSC02375" width="300" height="199" /></a></p>
<p>Vi har her leid oss en leilighet. Den fant vi på <a href="http://finn.no">finn.no</a> og dette er noe jeg virkelig kan anbefale. Det er rimeligere enn hotell og leilighetene er flotte. Vi var veldig fornøyd med vår leilighet som hadde stort kjøkken tre soverom med til sammen 6 sengeplasser og 2 bad. Leiligheten ligger på et stort område hvor man har 2 basseng, treningsrom og bar. Rett i nærheten har man også et par resturanter, butikk og apotek. Jeg hadde trodd at jeg kom til å få tid til å bruke dette treningsrommet, det er klart alt handler om prioriteringer, men nå ble det liksom ikke prioritert tid til dette. Vi handlet inn mat og laget frokos hver morgen, det er en rolig start på dagen før vi skulle ut å se hva Orlando og parkene hadde å by på.</p>
<p><!--more--></p>
<p>Det er nok lurt å delvis legge en plan for hva man har lyst til å få med seg og vi begynte med en dag med shopping på outlet. Vi fant alle det vi ville ha. Jeg fant en diger lettere kaotisk Victoria’s Secret butikk. Det krevde at man måtte leite selv etter egen størrelse og matchende sett, men med den prisen var det helt okay. Jeg var heldig og fant mer enn det jeg egentlig trenger, men følte jeg måtte passe på. Espen fant en fin veske til meg også, en liten en som passer fint til penger, telefon og kamera når jeg ikke trenger å ha med meg mer enn det. Han er fortsatt stolt over at han fant den :)</p>
<p><a href="http://reise.hogbakk.no/wp-content/uploads/2014/03/DSC02134.jpg"><img class="alignleft size-medium wp-image-524" src="{{ site.baseurl }}/assets/DSC02134-199x300.jpg" alt="DSC02134" width="199" height="300" /></a>Det har også blitt tid for litt tid ved bassenget for soling og bading. Vi har tatt et par halve dager her sånn for å ikke la brunfargen slippe helt. Det er jo viktig å holde ting ved like vettu.</p>
<p>Hvis du er en adrenalin junkie som min mann og ikke synes det er nok med karusellene og berg og dalbanene i alle parkene, finnes det flere mindre tivoliaktige plasser rundt i byen. Espen fikk umiddelbart lyst til å ta en skycoaster. Dette er da 3 stolper hvor to av de er parallelle. Du heises opp i en vaier i en av de og slippes så ned i mellom de to parallelle. Espen har gjort dette før men da var høyden 30 meter. Denne gangen hadde vi visstnok funnet verdens høyeste som var på hele 90 meter. Espen gliste fra øre til øre, mens vi andre sto å så på. Himmel og hav, tenk å slippe seg ned sånn 90 meter over bakken. Han sa i allefall at utsikten var bra og han kom levende fra det :)</p>
<p>God mat hører med på ferie og vi har kost oss på resturanter og spist masse god mat. Cheesecake Factory er en favoritt, det er bare synd man får så himla mye mat så det egentlig ikke er plass til den digre ostekaka til dessert. <a href="http://reise.hogbakk.no/wp-content/uploads/2014/03/DSC01959.jpg"><img class="alignright size-medium wp-image-522" src="{{ site.baseurl }}/assets/DSC01959-300x199.jpg" alt="DSC01959" width="300" height="199" /></a>Resturanten har over 30 ulike ostekaker å velge mellom så jeg ønsker deg lykke til hvis du har planer om å smake på alle. Vi har også funnet en fantastisk Key Lime Pie på en resturant på Downtown Disney. Dette er en gate med butikker, resturanter og barer utenfor parken. Veldig hyggelig å rusle seg en tur på kveldstid og titte på livet. Her kan du kjøpe Disney julepynt i alle farger og fasonger hele året. Olive Garden sine brødpinner husker jeg fra sist jeg var i USA så om du tilfeldigvis ramler borti en av disse resturantene husk å bestill dipp til de, da kan man spise seg smertelig mett.</p>
<p>&nbsp;</p>
