---
layout: post
title: Kota Kinabalu
date: 2013-11-22 18:45:24.000000000 +01:00
type: post
published: true
status: publish
categories:
- Reise
tags: []
meta:
  _edit_last: '1'
  _wpas_done_all: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>Vi er fremme på Borneo og i byen Kota Kinabalu, vi har booket et rom sentralt i byen for 2 netter og ser ann hva som blir neste stopp etter det. Jeg må jo være ærlig, jeg trodde byen var hakket mer på stell enn det den faktisk er. Hotellet var fint, rommet var lite, men det funka. Vi har sett på tv igjen, det er jo noen uker siden sist. Tven på rommet <a href="http://reise.hogbakk.no/wp-content/uploads/2013/11/image40.jpg"><img class="alignleft size-medium wp-image-191" src="{{ site.baseurl }}/assets/image40-300x200.jpg" alt="image" width="300" height="200" /></a>byttet litt mellom å vise bilder i svart/hvitt og fine farger så det hadde jo til tider et visst vintage preg over seg :) Vi bodde sentralt, det bare er ikke stort å verken se eller gjøre her. Det er et kjøpesenter hvor man kan gå og vase rundt. De har noen kjente butikker og noen helt ukjente, så vi har titta på mye rart.</p>
<p>Nærmeste nabo til hotellet er et supermarked og det er vanvittig hendig, her har de også en liten frokost og lunsjresturant så vi har spist her. Snodig nok hadde de både juletre ved inngangen og julesanger over høytaleranlegget. De var flere matvarer jeg dro kjensel på her og butikken var svært ren og innbydende. Den var på mange måter mer vestlig bortsett fra at de hadde mye frukt og grønnt jeg ikke kan navnet på.</p>
<p><!--more--></p>
<p><a href="http://reise.hogbakk.no/wp-content/uploads/2013/11/image37.jpg"><img class="alignnone size-large wp-image-188" src="{{ site.baseurl }}/assets/image37-1024x682.jpg" alt="image" width="625" height="416" /></a></p>
<p>Vi har gått strandpromenaden i håp om å finne resturanter, uten hell. Snodig, for byen har jo et vanvittig bra potensiale. Her kunne det vært et yrende liv av resturanter, cafeer, butikker og boder, men det er ingen ting her. Vi fant noen haller med markedsboder med alt fra sim kort, (som vi jo skulle ha) kylling, frukt og hijab, dersom du skulle trenge det. Så etter en dag til fots rundt i byen er konklusjonen egentlig at det er en litt rar by, som er møkkete og har mye lukter. Men det er liksom ikke et sentrum her, alt er spredt for alle vinder og det er vi jo ikke vandt til.</p>
<p><a href="http://reise.hogbakk.no/wp-content/uploads/2013/11/image41.jpg"><img class="alignnone size-large wp-image-192" src="{{ site.baseurl }}/assets/image41-1024x682.jpg" alt="image" width="625" height="416" /></a></p>
<p>Etter litt leiting fant vi en brygge med noen resturanter på, men det lå litt snodig til. Vi spiste middag her og så på tordenværet rundt oss nærme seg. Etter middagen krøyp vi inn på kjøpesenteret for å kjøpe tennisballer for min yoga (ja det høres rart ut) og se en film på kino. Det koster 15 kroner å gå på kino her så det går liksom ann. Klok av skade hadde jeg med meg et skjerf denne gangen så jeg ikke skulle fryse altfor mye. Det var lurt for denne kinoen virket enda kaldere enn den i Bangkok. Vi så forresten 'Enders Game', kan anbefales.</p>
<p>I denne etasjen på kjøpesenteret hvor man finner kinoen har de også en karaokebule hvor man da leier seg et rom og gauler i vei :) Det er også en spillehall hvor du finner flere snodige danse, skyte, tromme, bil og kastespill enn du kan tenke deg,<a href="http://reise.hogbakk.no/wp-content/uploads/2013/11/image38.jpg"><img class="alignright size-medium wp-image-189" src="{{ site.baseurl }}/assets/image38-300x200.jpg" alt="image" width="300" height="200" /></a> det hører også med et vanvittig støynivå. Espen synes denne plassen var meget forlokkende og vi måtte visst inn og utforske dette nærmere. Man kan altså her duellere på pauker mot hverandre, er det mulig! Rett på utsiden kan du nyte noen minutter i massasjestol med reklamen 'Rest'n Go' som om det er mulig med det sinnsyke støynivået der, ha ha.</p>
<p>Det man kan gjøre her som jeg med en gang ble litt lysten på var å gå opp i fjellet her. Det er 4000 meter høyt og det burde jo være en passelig utfordring i følge min fjellklatrer guru Laila hjemme. Etter litt nøyere undersøkelse deles det ut både hjelmer og tau ved bestigningen og der mister jeg lysta se. Jeg er jo ingen klatrer og har litt lyst til å ha både liv og lemmer i behold når jeg en gang skal vende tilbake til gamlelandet. Så da får vi vel ta Mount Agung på Bali da når vi kommer tilbake dit om noen uker. Da kan jeg i allefall gå opp på beina mine og da føler jeg at jeg stiller sterkere :)</p>
<p>Så hva er greia med Boreo? Det er mer vestlig enn Indonesia på flere måter, de har trafikkregler her som det ser ut som de holder, det virker til og med som at de har kjøreopplæring. De har mer vestlige butikker, men overall er det mer møkkete og illeluktende enn mange andre steder, er det for få turister her? Ser de ikke potensialet selv? Reiser alle til Kuala Lumpur i steden? Vel, nå har jeg litt tid på meg til å finne ut av dette. Vil du værra med så heng på ;)</p>
