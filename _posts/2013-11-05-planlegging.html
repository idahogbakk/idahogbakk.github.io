---
layout: post
title: Planlegging
date: 2013-11-05 05:09:29.000000000 +01:00
type: post
published: true
status: publish
categories:
- Reise
tags: []
meta:
  _edit_last: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>Det har vært travle dager siden sist. Vi har jobbet med å finne ut av hva som blir neste stopp for oss. Planen var klar og i var godt fornøyd med det vi hadde kommet frem til. Ruten skulle gå fra de topiske strøkene til Japan, vi har også lyst til å reise til Laos, Burma og India, men det er ikke alt som kan realiseres på denne turen. Håpet er at disse landene kommer til å være der noen år til, vi kan jo alltids dra tilbake... Så fra Japan til Hawaii og videre til San Francisco. Fra San Francisco ville vi da kjørt rundt i USA og Mexico. Ja, det er en ypperlig plan vettu, men det er enn del som kommer i veien for dette. Vi hadde jo tenkt å komme hjem en liten tur for at ikke reiseforsikringen skal bli så dyr, det blir det ikke noe av hvis vi reiser feil vei til USA. En annen ting var at det er latterlig dyrt å ta seg denne veien igjennom verden. Japan, ok, (det er forresten kaldt i Japan da også) men til Hawaii da? Helt forferdelig dyrt (og dyrt igjen for å komme seg fra Hawaii) i tillegg til at vi må utvide forsikringen. Så etter en meget godt lagt plan synes vi selv, måtte vi starte på nytt...</p>
<p><!--more--></p>
<p>Vi har nå lagt en ny plan, en flunkede ny en som vi igjen skulle sjekke opp med fly og bosted. Så det nærmer seg jul og vi måtte jo finne ut av hvor vi ville være i jula. Valget falt på Gili Air. Ja, her har vi vært før, men det er en magisk plass og det er jo litt hyggelig å vite at jula kommer til å bli bra selv om vi ikke kommer til å være hjemme hos mammaene. Så da sjekket vi opp om favoritt bungalowen vår var ledig, men de var den ikke, heller ikke et par andre steder vi sjekket opp. Det er heller ikke ledig her vi bor idag i jula. Så det var da vi skjønnte at det begynte å haste litt med å finne et sted å bo i jula. Fikk ikke panikk, men vil helst ikke ende opp som vi gjorde i påsken i Australia, nemlig bo i en liten Hyundai fordi alle steder var opptatt. Men nå er det altså klart, etter tips fra baren Chill Out på Gili Air har vi nå booket et sted på Gili Air. Jeg har planer om å gi Espen dykker sertifikatet i julegave :) Der vil han ha litt tid siden det blir noen fridager på han i jula.</p>
<p>Vi skal jo holde oss her i Ubud i to uker til, men så er det tid for å flytte på seg igjen. Det er jo bare rom for å være i Indonesia i 30 dager uten å forlenge visumet så da er det bare å ta seg en tur og det blir til Fillipinene. Hvor i Fillipinene er ikke spikret enda, men det blir i allefall tre uker der. Det kommer til å bli spennende, vi har ikke vært der før, men har bare hørt bra saker om flere ulike steder. Vi kommer nok til å flytte litt mer på oss for å få sett litt flere steder tenker jeg. Det tar mye tid å google seg frem til alt dette, og siden Espen jobber (som helt klart er hakket bedre på å finne saker enn det jeg er) så tar dette litt tid, så der har du min hverdag :)</p>
<p>Snart skal jeg fortelle dere litt mer om Ubud også.</p>
