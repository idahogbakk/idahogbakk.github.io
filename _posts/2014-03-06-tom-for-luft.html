---
layout: post
title: Tom for luft
date: 2014-03-06 20:23:55.000000000 +01:00
type: post
published: true
status: publish
categories:
- Reise
tags: []
meta:
  _edit_last: '1'
  _wpas_done_all: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>Etter minigolf ekspedisjonen var vi litt i tvil om hva vi skulle gjøre resten av dagen. Men så viste det seg at bilen mistet lufttrykk i venstre fremhjul. Sakte men sikkert, mer og mer. Vi stoppet å fylte på i tilfelle det kunne hjelpe, men vi fortsatte å miste luft. Vi hadde altså punktert, det satt en spiker eller skrue inne i dekket og dermed hadde vi jo løst hva vi skulle bruke dagen til. Aha, hva gjør man så når man har punktert? Man bytter jo dekket. Men under der man har baggasjen i kofferten var det ikke noe ekstra dekk. Vi kjøpte da en sånn spray-lim greie som heter Fix-A-Flat. Da sprayer man guffa inn i dekket for så å kjøre på det så det slimete greiene slenges rundt inne i dekket og tørker og dermed tetter hullet. Genialt? Vel, men mener å ha hørt at dette er noe svineri å fikse siden, men siden dette var en leiebil så var ikke det den største bekymringen. Likevel tror jeg både jeg og Kathrine hadde litt lyst til å ringe pappan til Kathrine for å spørre om råd. Siden han er bilmekaniker hadde han sikkert en mening eller to på lager angående denne spray-lim-guffe-greia.<a href="http://reise.hogbakk.no/wp-content/uploads/2014/03/DSC01949.jpg"><img class="alignright size-medium wp-image-508" alt="DSC01949" src="{{ site.baseurl }}/assets/DSC01949-300x199.jpg" width="300" height="199" /></a></p>
<p>Så etter vi hadde sprøytet inn guffa kjørte vi rundt for å få den til å tørke og tette hullet. Men hullet hadde nok blitt for stort for det lakk fremdeles. Da kjørte vi inn på et dekksenter hvor vi spurte hvor mye de skulle ha for å lappe hjulet. Mannen svarte så at de ikke lappet hjul som hadde blitt sprayet full av Fix-A-Flat, da måtte han bytte hele dekket. (Det er visst noe svineri å bytte et sånnt dekk som er sprøyta fullt av sånn guffe også.) Siden det da vil koste mer enn vi hadde lyst til å betale tenkte vi at om vi kjørte litt til for å se om hullet tettet seg. Det var jo en dårlig ide for nå lakk dekket ennå mer. Vi bestemte oss så for å reise tilbake til dekksjappa for å bytte dekket, men da hadde de stengt. Jada, dette var jo på en søndag ettermiddag så det var ikke så rart i seg selv, det var bare det at det passa ille dårlig for oss.</p>
<p><a href="http://reise.hogbakk.no/wp-content/uploads/2014/03/DSC01956.jpg"><img class="alignleft size-medium wp-image-509" alt="DSC01956" src="{{ site.baseurl }}/assets/DSC01956-300x199.jpg" width="300" height="199" /></a>Da var det bare å starte jakten på et nytt dekkverksted. Når vi fant det rett borte i veien var gleden stor over at de hadde åpent og hadde lyst til å hjelpe oss. Vi spurte om vi kunne kjøpe et nytt dekk, men de sa det skulle holde å sette på reservehjulet. Hæ? Hva sa han nå? Reservehjulet? Jada, vi hadde visst det, men det var satt fast under bilen (hvem kunne gjettet det?). Da hadde sikkert de gutta våre klart å bytte det selv, men siden det sitter under bilen blir det jo så klinete a gitt. Verkstedmannen hjalp oss heldigvis. Så byttet vi dekk sånn at vi fikk reservehjulet bak også, det er visst bedre. Han skulle heller ikke ha noe for det, men satte pris på driks, naturligvis. Jeg og Kathrine følte han (reddaren i nøden) fortjente mer enn gutta synes, han hadde jo virkelig reddet oss altså. Pytt pytt, det ble som gutta sa.</p>
<p>Nå hadde vi reservedekket på som minner veldig om et trillebårhjul, det var ikke<a href="http://reise.hogbakk.no/wp-content/uploads/2014/03/DSC01957.jpg"><img class="alignright size-medium wp-image-510" alt="DSC01957" src="{{ site.baseurl }}/assets/DSC01957-300x199.jpg" width="300" height="199" /></a> stort større. Når vi kom til hotellet ringte vi leiebilselskapet og forklarte saken og de ba oss bare komme innom en av kontorene så vi kunne bytte til en ny bil. Og en flunkende ny bil ble det for den hadde ikke gått mange kilometerne. Det var den samme modellen som den forrige, men vi bytten nå til hvit i steden. Flotte greier, nå hadde vi brukt nesten en hel dag på denne punkteringen, da fikk vi jo noe å finne på i tåka likevel.</p>
<p>Neste dag var vi klare for en ny dag på stranda, denne gangen falt valget på Clearwater. Dette var siste dagen med strand for nå var det straks duket for en uke i Orlando med fornøyelsesparker. Igjen var stranda kritthvit og sanda var som finsiktet mel. I Clearwater har de også det akvariumet som delfinen Winter bor i. Har du sett filmen Dolphin Tale? Den handler om en delfin (Winter) som ble skadet i en krabbeteine i desember 2005 og mangler halen sin. En kjent protesemaker løser så gåten ved å lage en haleprotese til Winter og den lever lykkelig i alle sine dager. Nå er de visstnok i full gang med å filme oppfølgeren og akvariumet er derfor stengt enkelte dager. Det er vel også i grunn litt feil å si at det er et akvarium på lik linje med alle andre, det er mer som et sykehus for dyr som bor i havet. Alle pengene de får inn her går direkte til driften av sykehuset og dyrene så det er ingen tvil om at her gjør de mye bra.</p>
<p><a href="http://reise.hogbakk.no/wp-content/uploads/2014/03/DSC02376.jpg"><img class="alignnone size-large wp-image-511" alt="DSC02376" src="{{ site.baseurl }}/assets/DSC02376-1024x682.jpg" width="625" height="416" /></a></p>
<p>&nbsp;</p>
