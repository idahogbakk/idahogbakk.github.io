---
layout: post
title: What to do?
date: 2013-11-13 11:04:10.000000000 +01:00
type: post
published: true
status: publish
categories:
- Reise
tags: []
meta:
  _edit_last: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>Så hva gjør man i Ubud da? Spørsmålet er vel heller hvordan skal man få tid til alt man vil? eller pengene til det.</p>
<p>Okay, dette er en by med mange fargerike mennesker, dette er den perfekte plassen for deg om du er bittelitt åpen for det alternative eller allerede har gått på Märthas engleskole. Eller kanskje du er knøtt littegranne naiv (sånn som meg) og kan godt teste ut litt nye ting. Jeg kjenner umiddelbart trangen til å gå i rare bukser, drikke juice med frukt jeg aldri har hørt om, høre på musikk jeg ikke aner hvordan instrumenter som brukes.</p>
<p><!--more--></p>
<p>Når jeg tenker på det så må jo dette være det perfekte stedet for prinsessen og hennes gemal å ta noen uker ferie. Her finnes healinger i alle variantene jeg kan komme på og en del jeg aldri har hørt om før. Det er massevis av <a href="http://reise.hogbakk.no/wp-content/uploads/2013/11/image13.jpg"><img class="alignleft size-medium wp-image-127" src="{{ site.baseurl }}/assets/image13-200x300.jpg" alt="image" width="200" height="300" /></a>krystallbutikker hvor man kan kjøpe steiner som skal hjelpe deg videre i livet, åpne deg for noe eller jage vekk det onde. Ikke minst finne din egne personlige stein. Kanksje Märtha allerede har vært her siden ho nå har lansert denne smykkekolleksjonen sin? Hvem vet.</p>
<p>Yoga er helt klart blitt en favoritt for meg og det finnes jo så mange typer så nå er det jo vanskelig å velge neste time :) Jeg prøvde forresten tibetansk bolle meditasjon her en kveld, sære saker! men absolutt en opplevelse :) Det er mange hyggelige mennesker her på Yoga Barn også så jeg har blitt kjent med flere som er ute å reiser og enten er drevne i yoga eller nye sånn som meg.</p>
<p>Hva spiser man da? Det finnes så mye god mat. For det første er indonesisk mat virkelig godt, dersom du blir lei i lengden, eller er generellt glad i det kjente finnes italiensk, indisk, meksikansk og sikkert mye mer. Det er utrolig mye vegetarmat å finne her, det er tydeligvis helt vanlig å være både vegeterianer og<a href="http://reise.hogbakk.no/wp-content/uploads/2013/11/image15-e1384332958736.jpg"><img class="alignright size-medium wp-image-131" src="{{ site.baseurl }}/assets/image15-e1384332958736-224x300.jpg" alt="image" width="224" height="300" /></a> veganer så utvalget er fantastisk i motsetning til hjemme hvor man oftest får en salat og en pizza å velge mellom. Raw food er en stor ting her som at maten ikke skal være varmet over 45 grader og derfor har flere vitaminer og enzymer intakt, det er visst veldig bra for deg. Man blir da oppfordret til å spise en raw food brownie etter yoga fordi det skal visstnok ha et eller annet som kroppen trenger og den er sunn! og vet du hva? Den var veldig veldig god også, jeg skulle ta bilde av den, men så rakk jeg det ikke før jeg haddde spist den opp, det var ikke så mye som en smule igjen. Greit å vite for deg som er litt skeptisk til raw food sånn som Espen :)Har du hørt om Maca? Det er en plante som tilpasser seg kroppen din utifra hva den trenger og tar hensyn til både kjønn og alder. Basert på dette stimulerer den de hormonene som trengs i forhold til hvilken forfattning du er i. Høres litt ut som å svelge en liten datamaskin spør du meg, litt rart, men denne får du altså både i mat og i juiceform. Man får massevis av friske juicer fra alt mulig egentlig og tetyper og kaffetyper både kalde og varme.</p>
<p>Man kan få en kaffe her som blir plukket av et eller annet kattedyr (synes den ligner litt på en mår eller noe) altså kattegreia spiser røde, modne kaffebær som da går igjennom dens fordøyelsessystem. Der fordøyer den bare kjøttet på bæret så selve bønnen inni er hel når den rett og seltt bæsjer den ut etterpå. Da er bønna tilsatt enzymer fra magesyren til denne kattesaken og deretter vaskes de og brennes som andre kaffebønner. Dette er verdens dyreste kaffeog visstnok veldig veldig god. Nå liker jo ikke jeg kaffe noe særlig, men for dere som gjør det bør jo det testes her. Det lages visstnok på Sumatra, den største av øyene i Indonesia.</p>
<p>Jeg har hatt så lyst til å lære meg indonesisk, jeg prøver å lære meg så mye jeg kan på egenhånd, men det hadde vært greit med et kurs for å få litt sving på sakene. Saken er at det går et kurs her som varer i 4 uker, men det startet for sent så jeg får bare vært med på 2 uker før vi reiser videre. Så har jeg sett på privattimer, men det er jo litt dyrt i forhold til budsjettet vårt nå så det spørs vel om jeg må gjøre det en annen gang. Men tenk så gøy Maya, da kan vi snakke indonesisk med hverandre :)</p>
<p>Jeg har veldig lyst til å gå opp på den høyeste vulkanen her. Litt inspisrert av Laila hjemme som elsker å bestige fjell (dog mye høyere enn dette) har jeg lyst til å prøve meg. Laila har levende fortalt meg om da hun gikk opp på Kilimanjaro i Tanzania, det høres magisk ut og veldig slitsomt. Jeg har lyst til det jeg også, men har vel innsett at det er nok lurt å begynne litt pent, så Mount Agung er på rett over 3000 meter og burde være en okay tur å starte med. Turen starter ved midnatt hvor man går opp fjellet for å få med seg soloppgangen på toppen. Men jeg ble litt skremt når det står at man bør ha god erfaring med klatring og være i god form for turen. Jeg kan ikke klatre og er heller ikke i spesielt god form, men som det viser seg så er ikke engelsken til disse plakatskriverne her så bra. De mener med dette at man kan fint gå opp på beina sine uten å klatre, og bare men ikke er veldig gammel eller veldig, veldig dårlig form evt. tjukk (de er redd for at du dør der oppe, da blir det litt mas) så skal det gå fint. En annen sak nå er at man går å venter på regnsesongen hvilket betyr at det ofte kommer en skur på sen kveld og nattestid og gjerne med litt torden. Jeg er ikke så sugen på å befinne meg på det fjellet da, vel vi får se. <a href="http://reise.hogbakk.no/wp-content/uploads/2013/11/image14.jpg"><img class="alignright size-medium wp-image-128" src="{{ site.baseurl }}/assets/image14-300x200.jpg" alt="image" width="300" height="200" /></a></p>
<p>En annen ting jeg har lyst til er å ta et matlagingskurs, tenk å få litt tips og triks i hvordan man lager den super gode peanøttsausen til satay eller nasi goreng og mie goreng.</p>
<p>Du bør jo for all del masseres her, eller gå på spa og gjøre andre saker, ørelys, vippeextension, pedikyr, manikyr, oljebad, blomsterbad, skrubbes eller vokses. Det meste kan vokses ser det ut til og det koster sånn ca en hundrings for en brazilian så vet du det. Gå til et stort spasenter, overgi deg til en av de søte jentene på gata eller ring etter en som kan massere seg hjemme. Uansett blir du nok ikke skuffa, balinesisk massasje er nydelig og veldig rimelig.</p>
<p>Om du føler deg litt ekstra kreativ en dag kan du gå på smykkelagingskurs og lage ditt eget sølvsmykke hos en av sølvsmedene i byen, det hadde jo vært så gøy!</p>
<p>Er du hakket mer eventyrlysten enn meg kan du jo dra på rafting i en av elvene her, skal visst være artig, men dette har jeg altså ikke noen erfaring med.</p>
<p>Har du lyst til å dra på sykkeltur er det ypperlig med en tur rundt risåkrene, kaffe plantasjene og kakaoplantasjene. Masse fint å se på, nydelig, grønt og frodig landskap.</p>
<p><a href="http://reise.hogbakk.no/wp-content/uploads/2013/11/image12.jpg"><img class="alignnone size-large wp-image-126" src="{{ site.baseurl }}/assets/image12-1024x682.jpg" alt="image" width="625" height="416" /></a></p>
<p>Ellers på Bali går man aldri tom for saker å finne på. Dykker du sier du? Ja da er Indonesia en av verdens beste steder å gjøre dette på, det er ikke mange steder i verden som har et så rikt undervannsliv som her. I tillegg har man flere spennende vrak blandt annet fra andre verdenskrig som man kan ta en nærmere kikk på.</p>
<p>Så du dykker ikke nei? Ikke jeg heller, men jeg snorkler og det er artig det også. Jeg har sett både klovnefisker, kyssefisker, barracuda, skilpadder og en drøss med vesner jeg ikke kan navnet på når jeg har snorkla så det er bare å hive seg uti.</p>
<p>Som du nå sikkert skjønner finnes det ingen ende på hva du kan gjøre og ja, jeg har lyst til nesten alt så det å prioritere er noe jeg nå er nødt til å bli flink på :)</p>
