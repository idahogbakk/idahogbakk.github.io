---
layout: post
title: La robe est rouge
date: 2014-04-27 20:07:20.000000000 +02:00
type: post
published: true
status: publish
categories:
- Reise
tags:
- duolingo
- frankrike
- paris
meta:
  _edit_last: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>Vi har kommet til Paris. Allerede på flyet ante vi at vi kommer til å få mer problemer med språket nå som vi skal til Frankrike. Det startet med at en dame hadde satt seg på min plass på flyet og da jeg vennlig lurte på om ikke det var min plass ho satt på. Ho skjønte ingenting, for jeg snakket jo ikke fransk og ikke hadde ho lyst til å skjønne meg heller. Det var da en mann som satt i setet bak ho børstet støvet av skolefransken og sa at ho satt på min plass. Takk, snille mannen. Dama på rundt 60 reiste sammen med sine tre søstre med familie og de bruker nok samme frisør for de hadde eksakt samme hårfarge (ja, det var i allerhøyeste grad farget) og alle hadde en diger verv i bakhuet. Snille dere, bruk i allefall en hårbørste etter du har gnidd huet ned i puta 3 netter på rad. Nok om det (av og til blir frisørhjertet rystet).</p>
<p><a href="{{ site.baseurl }}/assets/wp-content/uploads/2014/04/IMG_1128.jpg"><img class="alignleft size-medium wp-image-752" src="{{ site.baseurl }}/assets/IMG_1128-300x300.jpg" alt="IMG_1128" width="300" height="300" /></a></p>
<p>Vi har flyttet inn i en fin leilighet rett i nærheten av Champs Elysee. Dette er Espens kompis Thomas sin leilighet egentlig. Han har nå forlovet seg og dermed har de flyttet inn i en større leilighet. Vi skal derfor bo her den siste måneden før leiekontrakten hans går ut. Vi synes leiligheten er fin fin og har nå gleden av å lage mat selv og ikke bli forstyrret av vaskepersonale til stadighet. Og ja, det høres skikkelig jålete ut, men man blir faktisk litt trøtt på det å ikke være sin egen herre etter en stund. Vi har jo ikke laget middag selv på en stund (utenom San Diego), men nå må vi jo. Man kan ikke spise på resturant her hver dag. Da er jeg redd budsjettet sprekker, så nå koser vi oss med matlagingen sammen. Matvarebutikken er like stor utfordring her som i Indonesia, vi skjønner jo ikke hva som står på varene. Egg er greit, og så lenge det er åpenbare bilder på utsiden av produktet klarer vi oss, men alt det andre da? Det er ikke så lett å se på utsiden av en vakumpakket sak om det er kylling, kalkun eller svinekjøtt.</p>
<p><!--more--></p>
<p>Ja, så var det dette med fransken da og det er sikkert mange av dere som er vanvittig god på fransk, men jeg hadde tysk på skolen. Det vil si at jeg egentlig ikke hadde så mye av det heller siden tysklæreren ikke var så god i norsk. Så han snakket tysk og vi satt som store spørsmålstegn. Med andre ord skulle jeg nok valgt fransk i<a href="{{ site.baseurl }}/assets/wp-content/uploads/2014/04/IMG_1133.jpg"><img class="alignright size-thumbnail wp-image-751" src="{{ site.baseurl }}/assets/IMG_1133-150x150.jpg" alt="IMG_1133" width="150" height="150" /></a> utgangspunktet. Dermed er mine fransk kunnskaper meget begrenset. Jeg kan si ja, takk og tallene 1,2,3 og 9 (9 uttales nøff, veldig festlig på barneskolen) Ja, så da kan man jo levende forestille seg at jeg har litt å gå på når det kommer til fransk. Det er vel ikke for seint å lære seg nye språk. I allefall så jeg klarer meg i det daglige. Det er jo bare det at det kan bli litt i overkant tungt å finne ut av alt dette i en skolebok. I disse digitale tider finnes det jo så mange flinke folk som har kommet på det meste. Derfor har jeg nå lastet ned en app til iPaden som heter Duolingo.</p>
<p>Duolingo har skjønt det rett og slett. De vet at å lære seg et helt nytt språk kan være litt kjedelig. Så derfor har de delt opp det hele i små deler. Du har 4 hjerter (liv om du vil) i hver opplæringsdel. Om du får en feil, mister du et hjerte. Mister du alle 4 må du ta den delen om igjen for å fullføre og låse opp neste del av kurset. I tillegg, hvis du er flink kan du spare deg opp poeng (eller penger om du vil) og hvem vil vel ikke være flink pike og spare opp poeng??? Ikke misforstå, jeg synes det er krevende nok. Gramatikk, uttale (ja du må snakke med den appen også) og gloser på en gang, trøste og bære, jeg har vært frustrert. Men så klarer du det da og får ros, poeng og til og med pokal! Da går det en stund igjen. Det er nesten som et spill og du blir litt hekta. Det er jo flott for du lærer deg jo et nytt språk samtidig.</p>
<p><a href="{{ site.baseurl }}/assets/wp-content/uploads/2014/04/photo1-e1398621709435.jpg"><img class="alignnone size-large wp-image-753" src="{{ site.baseurl }}/assets/photo1-e1398621709435-1024x768.jpg" alt="photo" width="625" height="468" /></a></p>
<p>Så nå kan jeg i allefall si at ‘jeg spiser eple’ ‘hun/han spiser eple’ ‘katten er svart’ og ikke minst ‘kjolen er rød’, ‘La robe est rouge’. Jeg synes man høres veldig fransk ut når man sier det. :) Ikke nok til å holde i gang en samtale, men det hjelper vel etterhvert.</p>
<p>Duolingo har de store språkene her i verden som fransk, italiensk, spansk, tysk og portugisisk. Du må lære deg dette via engelsk, men det fikser du, du får jo poeng og alt mulig! Dersom det skulle friste med en ny kveldssyssel kan jeg varmt anbefale deg dette. Plutselig har du pusset opp skolefransken og lært deg spansk. Una cerveza, por favor!</p>
<p>&nbsp;</p>
