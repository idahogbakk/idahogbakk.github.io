---
layout: post
title: Starten på eventyret
date: 2014-07-18 18:19:15.000000000 +02:00
type: post
published: true
status: publish
categories:
- Reise
tags:
- ferie
- reise
- srilanka
- tog
meta:
  _edit_last: '2'
  _wpas_done_all: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>Vi landet på flyplassen i Sri Lanka og møtte bare smil. Vi har jo besøkt noen land etterhvert og man vet aldri hva man kan vente seg. Noen steder krangler taxisjåfører over deg som gale for å få pengene dine. Det som er mest vanlig er å tilby deg en taxipris som er helt latterlig i forhold til hva det burde koste. Dermed var vi ganske overrasket over å kun møte smilende mennesker som bare var ute etter å hjelpe.</p>
<p><a href="http://idahogbakk.no/wp-content/uploads/2014/07/image5.jpg"><img class="alignnone size-large wp-image-930" src="{{ site.baseurl }}/assets/image5-1024x682.jpg" alt="image" width="625" height="416" /></a></p>
<p><!--more--></p>
<p>-Hei, vil du ha taxi? Vi: - Nei, takk vi skal ta bussen. -Javel, den står der borte, den går til Colombo. Jøsses! Dette skjer da vel egentlig aldri. I all forundring <a href="http://idahogbakk.no/wp-content/uploads/2014/07/image1.jpg"><img class="alignleft size-thumbnail wp-image-926" src="{{ site.baseurl }}/assets/image1-150x150.jpg" alt="image" width="150" height="150" /></a>takket vi mannen og satte oss på bussen. Turen for oss begge kostet 12 kroner og turen var en time lang. Der satt vi rett foran en mann som desverre hadde store problemer med snørr og slimproduksjonen. Han burdte helt klart vært lagt inn på sykehus, helst på lukket avdeling for han var til bry for alle andre med all den snufsinga og harkinga hvert 13. sekund. Da får man god mulighet til å teste ut noen av meditasjonsteknikkene man har lært seg i mindre fredlige omgivelser enn på Yoga Barn...</p>
<p>Må få skyte inn her at vi reiser kun med <a href="http://idahogbakk.no/wp-content/uploads/2014/07/image.jpg"><img class="alignright size-thumbnail wp-image-925" src="{{ site.baseurl }}/assets/image-150x150.jpg" alt="image" width="150" height="150" /></a>håndbagasje så vi har pakka lett. De store sekkene våre ligger i Ubud. Sue som vi bodde hos sist gang vi var på Bali har flyttet til en diger villa med basseng og det hele sammen med kjæresten og hundene litt nord for byen. Vi fikk hilse på Hamilton igjen som har blitt så stor og han kjente oss nok igjen for han liker egentlig ikke menn så godt, men Espen var helt topp :) Han var tydelig glad for å se oss.</p>
<p>Vel fremme i Colombo fikk vi et aldri så lite kultursjokk. Nå kommer jo vi fra stille og rolige Ubud (men som nå var mer travel siden det nærmer seg høysesong) Første møte med hovedstaden var høylytt, travelt og møkkete. Alle tuter er mye høyere her, det samme med stemmene til gateselgerne og motoren til biler og tuktuker. Bevares, ble litt gåen i huet egentlig.</p>
<p>Første stopp var togstasjonen, vi ville ha en togbilett til Kandy dagen etter. Det kunne vi ikke få for alt var fullt. Av en eller annen grunn kunne vi kjøpe biletter til 2. klasse dagen etter om vi var tidlig ute. Okay, da satte vi oss inn i en tuk tuk for å finne hotellet vårt. Faktisk var det et hostell, men det var nærme togstasjonen og vi hadde booket alenerom så det funka for en natt.</p>
<p>Dagen etter var vi tidlig oppe klokken 05.00 for å være på togstasjonen en time før toget skulle gå så vi kunne sikre oss billetter. Billetter fikk vi og klokka 07.00 rakkla det gamle toget seg ut fra stasjonen i Colombo i retning Kandy. Vi fikk billetter på 2.klasse til 26 kroner (for begge) sammen med de lokale, helt greit det for en togtur på 3 timer. Både toget og skinnene var slitne og til tider hoppet og skvatt toget så mye at det minnet mye om å sitte på i campingvogna til Mikke Mus ned den fjellsiden i tegnefilmen.</p>
<p>Alle dørene og vinduene var åpne i toget så vi hadde god utsikt til naturen rundt. Det var en fin togtur og endelig fikk jeg kjørt tog. Det er favoritt fremkomstmiddelet forutenom når vi leier bil selv, det er også veldig hyggelig.</p>
<p><a href="http://idahogbakk.no/wp-content/uploads/2014/07/image3.jpg"><img class="alignnone size-large wp-image-928" src="{{ site.baseurl }}/assets/image3-1024x682.jpg" alt="image" width="625" height="416" /></a></p>
<p>Vel fremme i Kandy gikk vi oss en tur rundt i byen. Dette skal være byen som er full av kunst og kultur. Vi tenkte det måtte være som i Ubud på Bali hvor man sier det samme. Det kan man si at det ikke er. Denne byen ligger på verdensarvlista, men hvorfor det? Joda, byen ligger fint til rent naturmessig, men byen er jo ikke fin. Det eneste som redder byen er en innsjø hvor man kan spasere rundt i fred og ro. Gatene i byen er heller slitsomme saker, ikke finnes så mange fristende steder å spise heller.</p>
<p>Vi har igjen brukt Tripadvisor mye for å finne gode steder å spise, men ved flere anledninger er resturantene og severdighetene ikke der de står de skal være. Vi har vært på jakt etter Lonely Planet sin guidebok om Sri Lanka, men den er desverre ikke å oppdrive i de bokhandlene vi har vært i. Det gjør jo reisen litt mer utfordrende, men det tar vi som det kommer.</p>
<p>Vi fant et sted som riktignok var på tripadvisor (men kartet og adressen stemte ikke) Det het The Pub og her hadde tydeligvis alle de vestlige turistene samlet seg. Det er ikke mange vestlige å se rundt i byen, men her var nok alle. Dette stedet skulle visst ha den beste maten i byen og vi spiste middag her. Langt i fra imponert over maten, men vi overlever nok.</p>
<p><a href="http://idahogbakk.no/wp-content/uploads/2014/07/image6.jpg"><img class="alignnone size-large wp-image-931" src="{{ site.baseurl }}/assets/image6-1024x682.jpg" alt="image" width="625" height="416" /></a></p>
<p>Den store severdigheten her er tanntempelet eller The Temple of the Tooth om du vil. Her skal det visst være en boks med enten en eller flere av tennene til Buddha. Stor stas, så hit måtte vi jo. Folk reiser på pilgrimsferd hit fra langt i fra og er helt gale etter å være i nærheten av tennene. Gale er nok det rette ordet for jeg har aldri sett så elendig køkultur i hele mitt liv. Vi gikk inn i tempelet og uten å vite helt hvor vi skulle fulgte vi bare mengden med folk. Opp en trapp og inn i et digert rom som raskt ble fullt av folk som skulle offre blomster. Trengselen får å få lagt fra seg blomtene var helt utrolig. Selv om jeg var et hode høyere enn alle i rommet (utenom Espen) synes jeg dette var ganske slitsomt, kan ikke tenke meg hvordan det var for de som var et hode lavere enn de fleste følte det. De la alle fra seg blomstene på et bord, der hadde en mann sin fulle stri med å få ryddet av alle blomstene rett ned i en søppplekasse (?!) Mye styr for å få kasta noen utmerket fine blomster, men men.</p>
<p><a href="http://idahogbakk.no/wp-content/uploads/2014/07/image2.jpg"><img class="alignnone size-large wp-image-927" src="{{ site.baseurl }}/assets/image2-1024x682.jpg" alt="image" width="625" height="416" /></a></p>
<p>Nede var det et rom med et rom man kunne gå rundt. Inne i dette rommet var boksen som tennene ligger i. Man fikk altså ikke se verken tennene eller boksen. De drar kun i fra gardina på rommet to ganger om dagen her, ikke at jeg tror du ser noe spennende da heller. Det var i grunn alt, tidenes bomtur er vel rett å si. Men vi fikk jo gått barbeint med masse mennesker med blomster i hendene, det var jo en erfaring det også.</p>
<p><a href="http://idahogbakk.no/wp-content/uploads/2014/07/image7.jpg"><img class="alignnone size-large wp-image-932" src="{{ site.baseurl }}/assets/image7-1024x682.jpg" alt="image" width="625" height="416" /></a></p>
<p>Senere gikk vi til The Pub for å ta en øl. Det skulle vise seg å ikke bli så lett for det var jammen fullmåne. Jeg innrømmer gjerne at jeg ikke følger så mye med på fullmånen, men det er visst veldig viktig på disse kanter. På fullmånedagen serveres ikke alkohol eller kjøtt. Jeg tror servering av kjøtt har sklidd ut litt, men baren var stengt, det samme var mange av butikkene også. The Pub ligger i hovedgata og fra balkongen fikk vi finn fin utsikt over paraden som kom nedover gata. Skikkelig karnevalstemning, men jeg er glad jeg slapp å gå i nylonkostymer i den varmen altså. Elefantene hadde kjettinger rundt beina og jammen hadde de ikke fått et fløyelskostyme de også stakkars.</p>
<p><a href="http://idahogbakk.no/wp-content/uploads/2014/07/image4.jpg"><img class="alignnone size-large wp-image-929" src="{{ site.baseurl }}/assets/image4-1024x682.jpg" alt="image" width="625" height="416" /></a></p>
<p>Jeg tror nok at Kandy er en fin plass for de som vil gå turer i fjellene her, vi har ikke tatt med oss sko til den slags strabaser så det får andre ta seg av.</p>
<p>Ingen grunn til å bli lenge i Kandy med andre ord så vi fikk satt oss på en buss som skulle ta oss videre til strandstedet Trincomalee på østkysten. Turen på 18 mil skulle vare i rundt 5-6 timer på en meget lokal buss, ut på tur aldri sur...</p>
