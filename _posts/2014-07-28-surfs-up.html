---
layout: post
title: Surfs up!
date: 2014-07-28 15:48:41.000000000 +02:00
type: post
published: true
status: publish
categories:
- Reise
tags:
- arugambay
- ferie
- srilanka
- strand
meta:
  _edit_last: '2'
  _wpas_done_all: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>Ennå en masete busstur måtte gjøres unna før vi kom til stedet som vi håpet var bra. Man blir sliten både fysisk og mentalt av bussturene her. Denne gangen var det også mer enn overfyllt og jeg tar ikke i når jeg sier det må ha vært 100 mennesker på bussen. Om ikke det var nok i seg selv så må det spilles indisk musikk, veldig høyt på en ubrukelig sprakete høytaler. Det kjennes ut som noen drar et baufilblad inn i det ene øret og ut igjennom det andre. Det er den eneste måten jeg kan beskrive lyden på.</p>
<p><a href="http://idahogbakk.no/wp-content/uploads/2014/07/image16.jpg"><img class="alignnone size-large wp-image-953" src="{{ site.baseurl }}/assets/image16-1024x682.jpg" alt="image" width="625" height="416" /></a></p>
<p><!--more--></p>
<p>Når vi endelig kom frem til Arugam Bay var det nydelig. Vi fikk kapret oss en bungalow på stranden etter at vi hadde jaktet<a href="http://idahogbakk.no/wp-content/uploads/2014/07/image21.jpg"><img class="alignright size-thumbnail wp-image-958" src="{{ site.baseurl }}/assets/image21-150x150.jpg" alt="image" width="150" height="150" /></a> langst stranda en stund. Her finnes flere fine steder å bo og ikke minst flere fine resturanter. Med fine så mener jeg brukbare altså :) Jeg ble nesten forbauset over den lille gata med resturanter og butikker som gikk bak bungalowene på stranda og vi fant oss godt til rette her. Dette er et av de bedre surfestedene i verden og stedet er berømt for de lange bølgene. Man kan altså surfe langt på hver bølge her. Høysesongen for surfingen er i oktober, men om du ikke er superdreven har de mer enn nok med bølgene ellers i året.</p>
<p><a href="http://idahogbakk.no/wp-content/uploads/2014/07/image19.jpg"><img class="alignnone size-large wp-image-956" src="{{ site.baseurl }}/assets/image19-1024x682.jpg" alt="image" width="625" height="416" /></a></p>
<p>Vi surfer ikke noen av oss og det er ikke så lett å lære seg helt på en time <a href="http://idahogbakk.no/wp-content/uploads/2014/07/image18.jpg"><img class="alignleft size-thumbnail wp-image-955" src="{{ site.baseurl }}/assets/image18-150x150.jpg" alt="image" width="150" height="150" /></a>eller to. Vi nøyde oss med å nyte utsikten av de som var veldig flinke. Det var nydelig å kunne sitte utenfor vår bungalow på stranda, drikke en øl og nyte utsikten av bølger og surfere i skjønn forening. Det kan nesten ikke bli finere enn dette. Jeg var endelig fornøyd med maten og vi fikk flere gode måltider på rad. Da er det ikke vanskelig å like seg på Sri Lanka.</p>
<p><a href="http://idahogbakk.no/wp-content/uploads/2014/07/image17.jpg"><img class="alignnone size-large wp-image-954" src="{{ site.baseurl }}/assets/image17-1024x682.jpg" alt="image" width="625" height="416" /></a></p>
<p>Vi hadde noen herlige dager her i bukta med latskap og god mat. Til det var på tide å sette nesa lengre syd. Skrekken var å ta bussen igjen siden vi nå i grunn har blitt litt lei bussmaset. Derfor sjekket vi opp hva det ville koste å leie en bil med sjåfør. Vi fikk dele med et annet par som skulle samme vei og dermed ble prisen til å leve med.</p>
<p><a href="http://idahogbakk.no/wp-content/uploads/2014/07/image20.jpg"><img class="alignnone size-large wp-image-957" src="{{ site.baseurl }}/assets/image20-1024x682.jpg" alt="image" width="625" height="416" /></a></p>
<p>Neste stopp Yala nasjonalpark og safari :)</p>
