---
layout: post
title: Family Tree
date: 2014-01-27 08:42:48.000000000 +01:00
type: post
published: true
status: publish
categories:
- Reise
tags: []
meta:
  _edit_last: '1'
  _wpas_done_all: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>Når Espen jobber gjør jeg ulike ting på egenhånd. Jeg trener litt yoga, blogger, leser og går på oppdagelsesferd i byen vi befinner oss i. Idag gjorde jeg nettopp det. Etter lunsj gikk Espen tilbake til jobb og jeg gikk meg en tur rundt i byen. Du vet nå man går alene uten mannen så kan man gå inn i alle butikker man vil og se på alt man vil og bruke så mye eller så lite tid man vil uten at din kjære henger på utsiden og teller minuttene eller sekundene om han er litt ekstra utålmodig :) Da går jeg inn i butikker jeg ellers ikke hadde gått inn i. Det er da man finner de beste stedene. De mest intressante butikkene med de fineste produktene og de skjønneste menneskene.<a href="http://reise.hogbakk.no/wp-content/uploads/2014/01/image45.jpg"><img class="alignright size-medium wp-image-408" src="{{ site.baseurl }}/assets/image45-300x200.jpg" alt="image" width="300" height="200" /></a></p>
<p>Da jeg gikk inn i <a title="Family Tree" href="http://www.familytree-huahin.com/">Family Tree</a> butikken i dag var det mest fordi det så ut som de hadde mye forskjellige varer. Jeg kjippet av meg skoene på utsiden som er høflig om man går inn i noens hjem eller butikk i Thailand. Butikken har massevis av håndlagede smykker, såper, malerier, vesker, leker, thaisilke og mye mer. Butikken drives i henhold til Fair Trade prinsippene og støtter over 30 sosiale og miljømessige tiltak som inkluderer håndverkssamarbeid, kvinnegrupper, etniske minoriteter og mennesker med spesielle behov. Alt dette fortalte Peter ivrig om når jeg gikk rundt å titta på de ulike varene.</p>
<p><!--more--></p>
<p>Peter har bodd i Thailand i 12 år og har jobbet som engelsklærer og reisekoordinator for Intrepid Travels. Han har jobbet med lokalsamfunn rundt i Thailand for å hjelpe de med å sette opp kulturelle utvekslingsprogram for å dele blandt annet håndtverkskunsten med turister. Hans kone er fra nordøst Thailand og kommer fra en spesiell etnisk gruppe som har sitt eget språk, egne håndtverkstradisjoner og kultur. Hun har vokst opp med å farge og veve silke som er komplisert arbeid. Hun er stolt av røttene sine og har hjulpet landsbyen med sosialt, kulturelt og miljømessig arbeid i mange år. De har to barn og etter de ble store nok til å ikke passes på hele tiden startet de denne butikken.</p>
<p><a href="http://reise.hogbakk.no/wp-content/uploads/2014/01/image43.jpg"><img class="alignleft size-thumbnail wp-image-404" src="{{ site.baseurl }}/assets/image43-150x150.jpg" alt="image" width="150" height="150" /></a>Jeg kjøpte tre såpestykker når jeg var innom, disse er laget av kvinner som lever i Bangkoks slumområde. Samfunnet deres ble hardt rammet av en brann i 2004 og det tok dem 4 år å bygge opp husene sine igjen. I løpet av denne perioden spilte inntektene fra disse såpene en veldig viktig rolle.</p>
<p>Som om ikke det var nok å støtte å hjelpe både landsbyer, kvinnegrupper, etniske minoriteter med mer, planter de trær også. De hjalp til å starte prosjektet <a href="http://www.greener-tomorrow.org/">'Greener Tomorrow'.</a> For hver 1000,- THB altså 200,- norske kroner planter de et tre. Dette skjer litt lengre nord i landet og siden de startet i 2011 har Family Tree donert mer enn 3000,- USD til treplantingsprosjektet. Til nå har det blitt plantet over 40 000 trær og målet er 84 000. Over 90% av trærne som er plantet lever og vokser seg store og fine.</p>
<p><a href="http://reise.hogbakk.no/wp-content/uploads/2014/01/image47.jpg"><img class="alignnone size-large wp-image-412" src="{{ site.baseurl }}/assets/image47-1024x682.jpg" alt="image" width="625" height="416" /></a></p>
<p>Thaisilken de har i butikken er de spesiellt stolte av. De er farget kun med naturlige farger, altså den fargen som kommer fra bark, bær og røtter når man koker dem. Fargene er nydelige alle sammen så lykke til om du vil velge bare et skjerf :) Spesialiteten er den svarte silken som er farget med ebony. For å få den perfekte svartfargen må ebony frukten plukkes i regnsesongen, knuses med morter for så å masseres inn i silken. Fargen blir bare svart om silken får tørke i sterkt sollys. Det kan derfor ta 2 eller 3 år før man får en skikkelig dyp svartfarge. Rett og slett et veldig ekslusivt produkt.</p>
<p><a href="http://reise.hogbakk.no/wp-content/uploads/2014/01/image41.jpg"><img class="alignleft size-medium wp-image-402" src="{{ site.baseurl }}/assets/image41-300x200.jpg" alt="image" width="300" height="200" /></a>De har smykker som er laget av bittesmå sammenrullede papirbiter. De er rullet så fast at de danner et liten perle. Det er kreativt vel? Hvem kunne visst at de reklamebladene du får i postkassen din hver dag kan bli et ganske fint kjede. Resirkulering er tingen.</p>
<p>For barn som skulle komme innom med sine foreldre har de på en måte et eget underholdningssenter for de. Ulike trommer og noe som lignet på en xylofon som lager en artig lyd. Det vil nok holde barna travelt opptatt en liten stund mens du er opptatt med å finne ut hvilke skatter du vil ha med deg hjem :)</p>
<p>Jeg har sagt det før og sier det gjerne igjen. Det kan jo tenkes at verken du eller dine venner trenger flere kjøleskapsmagneter, shotteglass eller singletter med øletiketter på. Hvorfor ikke kjøpe noe som kan støtte lokalsamfunnet der du er. Det er massevis av folk som trenger sårt en jobb og penger til familien sin så om du hjelper bare litt er det en veldig hyggelig måte å vise at du bryr deg på.</p>
<p>Wow! Du kan tro at etter dette besøket hvor jeg ble møtt av så flotte folk og fikk så mye informasjon om alt de holder på med måtte jeg bare skrive om det. Hvis du skulle finne deg selv på tur i Thailand og svinse innom Hua Hin vil jeg anbefale deg å ta turen innom denne butikken. Den ligger fint og sentralt i turistgaten ikke langt fra Hilton Hotel. Tusen takk til Peter som tok seg tid til å vise meg alt det butikken har å by på og fortelle om alle <a href="http://www.familytree-huahin.com/products--artisans.html">prosjektene</a>. Ta en titt på nett siden deres for enda mer informasjon. De finnes på Facebook også så kan du følge med hva hva de holder på med.</p>
<p>Tenk at så få kan gjøre så mye!</p>
<p><a href="http://reise.hogbakk.no/wp-content/uploads/2014/01/image44.jpg"><img class="alignnone size-large wp-image-405" src="{{ site.baseurl }}/assets/image44-1024x682.jpg" alt="image" width="625" height="416" /></a></p>
