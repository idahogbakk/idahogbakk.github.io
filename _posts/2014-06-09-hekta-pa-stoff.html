---
layout: post
title: Hekta på stoff
date: 2014-06-09 21:14:06.000000000 +02:00
type: post
published: true
status: publish
categories:
- Reise
tags:
- frankrike
- paris
- reise
- shopping
meta:
  _edit_last: '2'
  _wpas_done_all: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>Montmartre er en aldeles herligbydel, kunstnere og kreative sjeler har holdt til her i mange år. Det er derfor naturlig at det er her du finner stoff. Ja, da mener jeg ikke stoff som i sånn man ruser seg på altså. Selv om begge har to meget like egenskaper, dette er nemlig svært avhengighetsskapende.</p>
<p><a href="{{ site.baseurl }}/assets/wp-content/uploads/2014/06/DSC03572.jpg"><img class="alignnone size-large wp-image-855" src="{{ site.baseurl }}/assets/DSC03572-1024x682.jpg" alt="DSC03572" width="625" height="416" /></a></p>
<p><!--more--></p>
<p>Det ligger flere stoffbutikker her på rekke og rad og i de to største ‘Reine’ og ‘Dreyfus’ kan du nyte mange etasjer med kreativ inspirasjon. Det kan hende at du får litt mye inspirasjon på en gang her. Hodet ditt kan få det fryktelig travelt og bake sammen en hel masse ideer. Dessverre for min del henger ikke sy ferdighetene sammen med viljen. Jeg har høstet nok erfaring at jeg nå er temmelig sikker på hva jeg kan fikse. Enten jeg skal strikke, bake eller å sy har jeg iallefall litt begrep om hva jeg kan og ikke. Det stopper ofte opp for det altså, stadig vil jeg jo så mye mer.</p>
<p><a href="{{ site.baseurl }}/assets/wp-content/uploads/2014/06/DSC03576.jpg"><img class="alignright size-medium wp-image-858" src="{{ site.baseurl }}/assets/DSC03576-300x199.jpg" alt="DSC03576" width="300" height="199" /></a>Min kreative prosess er som hos flere kunstnere (ikke for å sammenligne altså) litt komplisert. Plutselig raser ideene på og da setter jeg i gang. Av og til (egentlig veldig ofte) butter det litt i mot i denne prosessen og ting blir ikke sånn som det bildet jeg har i hodet. Det er lite som kan gjøre meg så rasende som det. (La meg presisere at dette aldri har skjedd på jobb, der blir alt annerledes) Det kan fort gå utover den stakkars grytekluten eller hva som er i skapelsesprosessen der og da. Ennå verre er det hvis det er noe jeg skal gi bort og dermed er det en ‘deadline’ på prosjektet. Da kan jeg jo ikke bare kaste det og begynne på nytt, er ikke tid til det da.</p>
<p><a href="{{ site.baseurl }}/assets/wp-content/uploads/2014/06/DSC03571.jpg"><img class="alignleft size-medium wp-image-854" src="{{ site.baseurl }}/assets/DSC03571-300x199.jpg" alt="DSC03571" width="300" height="199" /></a>For ikke lenge siden fikk jeg for meg at jeg skulle lage en to etasjes sjokoladekake. Det går fint tenkte jeg, Jeg lager bare en langpannekake, skjærer ut to runde deler og setter de oppå hverandre. Da blir det jo to etasjer. Saken var bare den at denne gangen ble ikke langpannekaka like høy som den pleier, faktisk bare halve høyden. Dermed ble den jo så rar. Den ligna mer på hatten til Ludvig i Flåklypa. Det er å blir en hatt da uansett hvor mye blomster du pynter med. Hmmm, langt i fra glad i resultatet så klarte jeg faktisk å ta det hele med et smil, men det er heller sjelden.</p>
<p><a href="{{ site.baseurl }}/assets/wp-content/uploads/2014/06/DSC03574.jpg"><img class="alignright size-medium wp-image-857" src="{{ site.baseurl }}/assets/DSC03574-300x199.jpg" alt="DSC03574" width="300" height="199" /></a>Det er nemlig mulig å bli litt «kokt» i huet etter en tur hit. Det er ikke den ting i stoffverden du ikke kan få tak i. For eksempel er man her hjemme heldig hvis man finner grønn tyll, i den ene butikken telte jeg 11 forskjellige grønnfarget tyll. Man får fjærboa i alle regnbuens farger, alle mulige stoffer inkludert frotté i mange farger i metervis. Vet jo aldri om du vil ha en custom made badekåpe eller noe i de duren.</p>
<p>Jeg endte opp med stoff til en bukse, et skjørt og en kjole jeg aldeles ikke skal sy selv, men jeg har planer om å få noen hakket mer erfarne til å gjøre det. Prisene er slett ikke ille heller, de har både metervarer og ferdig klippede stoff i restekasser som kan være verdt en titt. Jeg har ikke tall på hvor mange som var innom den hvite silkestoff avdelingen og så på stoff og blonder. Jeg mistenker at disse butikkene selger mye stoff til brudekjoler.</p>
<p><a href="{{ site.baseurl }}/assets/wp-content/uploads/2014/06/DSC03565.jpg"><img class="alignnone size-large wp-image-853" src="{{ site.baseurl }}/assets/DSC03565-1024x682.jpg" alt="DSC03565" width="625" height="416" /></a></p>
<p>Hvis du liker å sy er det altså bare å ta turen, hvis du ikke liker det så kan det hende at du blir bitt av basillen bare ved å tråkke innenfor døra.</p>
<p>Hvordan finner man så denne gryta av stoffbutikker? Jo, hvis du står nedenfor Sacre-Coeur (der hvor karusellen er) med nesa vendt mot kirken går du altså til høyre i den gata som går på tvers. 20/30 meter lengre borte i krysset finner du de på rekke og rad. Happy, stoff shopping!</p>
<p>&nbsp;</p>
