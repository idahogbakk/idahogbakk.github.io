---
layout: post
title: Dreamliner
date: 2013-10-18 07:38:20.000000000 +02:00
type: post
published: true
status: publish
categories:
- Reise
tags: []
meta:
  _edit_last: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>Vi fløy med Norwegians Dreamliner fra Gardemoen til Bangkok og Norwegian har jo fått mye pepper for forsinkelser og diverse styr med disse flyene. Jeg må jo derfor si at vi dro ganske presis (bare 10 min. over tiden og det føler jeg er innafor) og det som var enda bedre var at vi landet 10 min. før vi egentlig skulle. Flyet er fantastisk! Vinduene er større, hele 65% faktisk og du kan dimme de i steden for den rullgardin saken. Det er bedre plass til beina og setene er mykere. Alle har hver sin skjerm med det vanlige diverse filmer, spill,serier og musikk på, men det som er litt ekstra smart er at du har kan både bestille og betale for snacks du måtte ha lyst på underveis. Det er jo helt nydelig! Etter du har lagt inn bestillingen, swipet kortet ditt og betalt kommer flyvertinnen med det du da har kjøpt. Du kan også bruke dine egne hodetelefoner på flyet og slippe å kjøpe de dårlige greiene som kanskje virker eller kanskje ikke og kanskje bare den venstre siden virker og den høyre spraker.<br />
Flyet er også bedre isolert så her er det mindre støy enn ved andre fly. Belysningen på flyet simulerer soloppgang og solnedgang ettersom det passer med dit du skal slik at det hjelper litt på jet-laget. Ikke nok med det så har de laget dette flyet med mye composittmaterialer, dermed kan de ha høyere luftfuktighet i kabinen. For meg som bruker linser merket jeg det godt på øynene, men også huden og leppene ble ikke like tørre. Espen sier de kan gjøre dette fordi flyet er laget i dette kompositt greiene og ikke så mye stål eller hva det er ellers for det vil ikke ruste sånn, logisk! aldri tenkt på det. En annen ting med dette flyet er at de ikke har like store trykk forandringer her, dermed blir det mindre hodepine, kvalme og svimmelhet her og ingen dotter i øra...<br />
Middagen var god, den smakte vanlig mat, vi fikk kylling, ris og en thaisaus variant og sjokoladekake, ikke dårlig! Frokosten har de litt å hente på, polarbrød med ost ble tørt, veldig tørt, men fikk ferskpresset appelsinjuice som var god og jeg er usannsynlig kresen på appelsinjuice.<br />
Enda en smart ting med disse flyene er at de bruker mindre bensin, er da billigere i drift (rimeligere for deg som kjøper billett) og bedre for miljøet.</p>
<p><!--more--></p>
<p>Og ja, nå ser jeg det, det ser å ut som at vi hat blitt sponset av Norwegian, kom og fly gratis med oss og i bytte kan dere skrive et hyggelig blogginnlegg. Vel, billetten var rimelig nok, ikke noe å klage på der, men vi er altså ikke sponset. Tror vel heller ikke at denne bloggen er stor nok til at de ser verdien av å sponse oss :-) Jeg synes bare det var en veldig positiv opplevelse av en flytur og dermed fortjener Norwegian litt skryt. Og for deg da som kanskje skal til New York, Miami eller Bangkok eller andre destinasjoner de flyr så vet du nå hva som er greia med disse flyene. Jeg anbefaler det virkelig.</p>
