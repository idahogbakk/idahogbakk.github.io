---
layout: post
title: New York, New York...
date: 2014-02-13 22:42:57.000000000 +01:00
type: post
published: true
status: publish
categories:
- Reise
tags: []
meta:
  _edit_last: '1'
  _wpas_done_all: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>Det er ikke så lett å bo billig i New York, men det kan jo tenkes at du finner et kupp på nettet om du er litt tidlig ute med å bestille. Vi booket vårt hotell på nettet, men prisen var norsk og vel så det. Det viktigste vil jeg si er å finne et hotell som ligger i <a href="http://reise.hogbakk.no/wp-content/uploads/2014/02/DSC01529.jpg"><img class="alignleft size-medium wp-image-441" src="{{ site.baseurl }}/assets/DSC01529-199x300.jpg" alt="DSC01529" width="199" height="300" /></a>passelig avstand til en metrostasjon. Du kommer jo ikke til å sitte inne på det hotellet uansett så det er mye greiere at det ligger sånn at du raskt kan komme deg til og fra med handleposer eller svippe innom for å skifte før middag. Vi gjorde ingen av delene for nå er det så innmari kaldt og med den baggasjen vi har med oss har vi enkelt og greit kun ett skift med klær å bruke i denne kulda. Vi kler oss nå som om vi skulle i slalombakken i påsken. Altså kjører vi på med ullstilongs, ulltrøye, nok en tynn ullgenser, tynne ullsokker, knestrømper i ull (det gjeder bare meg da) en bomullshals (eller buff om du vil), en ullhals, ullue, ullvotter, jeans og tynndunjakke. Det blir ikke noe særlig shopping heller for budsjettet går til hotell og mat. Vi kan visst ikke spise middag til 20 kroner lengre nå :)</p>
<p>Når man kommer til de typiske turistfellene vil jeg si at det er viktig å ikke ta seg vann over hodet. Ikke planlegg mer en et par ting å se om dagen. Det blir fort stress og ting tar tid vet dere. Det tar tid å forflytte seg, plutselig ser du en fin butikk du vil inn i. Kanskje spiser du en lang og nydelig lunsj på en fresh cafe. Det er mulig du finner en kul kaffebar og da blir du kaffetørst og blir sittende å se litt på livet. Slapp av! New York blir nok uforandret i mange år fremover og du kan alltids reise tilbake. Hvis du bruker de dagene du er i byen til å løpe fra sted til sted får du ikke med deg selve følelsen av byen. Sjangsen for at du drar på deg litt jetlag er også tilstede så ikke legg opp så stramt program.<a href="http://reise.hogbakk.no/wp-content/uploads/2014/02/DSC01546.jpg"><img class="alignright size-medium wp-image-440" src="{{ site.baseurl }}/assets/DSC01546-300x199.jpg" alt="DSC01546" width="300" height="199" /></a></p>
<p>Jeg var en tur i New York på kurs for noen år siden og fikk med meg litt av byen da, denne gangen var det et par ting jeg hadde bestemt meg for å rekke før vi dro videre. Det ene var å se byen fra en skyskraper og det andre var å gå over Brooklyn Bridge. Beskjeden plan sier du? Joda, men ingen grunn til å stresse.</p>
<p>Vi bodde bare 9 kvartaler fra Times Square så den første kvelden gikk vi dit for å spise og titte på livet. Vi gikk inn på Toys'R Us for vi synes det er litt stas med store lekebutikker. Denne var stor også for de hadde rett og slett et pariserhjul inne i butikken. Ikke like stor som London Eye da, men det var likevel et pariserhjul i full størrelse som du kunne kjøre. Ikke bare det, de hadde en slik en Tyrranusaurus Rex rett fra Jurassic Park i en meget troverdig størrelse. Han brølte, svingte på huet og blunka med øya, glad jeg er 28 år hvis ikke hadde jeg sikkert begynt å grine, han var skummel. Andre artigere figurer var Iron Man, Spider Man og Kakemonsteret som man kunne ta bilde sammen med. Morro for unger vil jeg anta.</p>
<p><!--more--></p>
<p>Rundt Times Square området finnes det masse musikaler du kan svi av litt penger på, prinsippet her er som over alt ellers nemlig jo bedre plassene er jo dyrere er billettene. Det er vanvittig flotte musikaler og vel verdt å gå på. Vi følte ikke at vi hadde nok penger til dette denne gangen, men neste gang vil jeg tro vi kommer ti å gå på to bare for å ta igjen det tapte :) Det er også plassen for deg om du vil spise på store kjederesturanter som Planet Hollywood, Fridays, Bubba Gump Shrimp Company eller Hard Rock Cafe også. Vi svingte innom Planet Hollywood for der har vi ikke spist før. Ingen kulinarisk høydare, men de hadde kjolen til Rose (Kate Winslet) fra Titanic filmen der. Hadde jeg vært 14 år hadde det sikkert tørna helt for meg, men nå nøyde jeg meg med et bilde mens Espen himla litt med øya :)</p>
<p><a href="http://reise.hogbakk.no/wp-content/uploads/2014/02/DSC01584.jpg"><img class="alignleft size-medium wp-image-439" src="{{ site.baseurl }}/assets/DSC01584-300x199.jpg" alt="DSC01584" width="300" height="199" /></a>Vi husker alle 11. september 2001, det er en dag som er vanskelig å glemme. Jeg husker akkuratt hvor jeg var og hva jeg gjorde denne dagen. Det blir derfor litt uvirkelig å besøke stedet hvor de to tårnene en gang sto. Sist jeg var her var det hele en diger byggeplass. Nå har det reist seg en splitter ny skyskraper og de er i ferd med å lage en memorial park der de to tårnene sto. Det vil bli fint å reise tilbake når hele parken er ferdig å se hvor flott den har blitt.</p>
<p>Nabo med der hvor tårnene sto er det en outlet butikk som har massevis av billige merkevarer, klær sko, vesker og annet tilbehør. Det er ikke feil med klær fra Tommy Hilfiger, Michael Kors, Lanvin, Missoni, Calvin Klein, Marc Jacobs Oscar De La Renta og mange mange flere til en meget rabattert pris. Butikken heter Century 21 og er diger så du trenger litt tid på deg :) Når jeg er her får jeg lyst til å slutte å kjøpe klær hjemme og bare handle når jeg er på sånne steder. Det er bare det da at jeg er ikke i New York ofte nok.</p>
<p>Nedenfor World Trade Center er det en park som strekker seg langs vannet. Fra denne parken kan du fint se den passelig kjente grønne dama av kobber. Altså Frihetsgudinnen. Dersom det ikke er viktig for deg å ta båten ut for å se dama på nært hold, men likevel vil se ho er dette en rimelig kjapp måte å gjøre det på. Du kan også ta Staten Island Ferry helt gratis og da får du sett gudinnen ennå nærmere og ikke minst Manhatten skyline som er helt magisk.</p>
<p><a href="http://reise.hogbakk.no/wp-content/uploads/2014/02/DSC01659.jpg"><img class="alignnone size-large wp-image-436" src="{{ site.baseurl }}/assets/DSC01659-1024x682.jpg" alt="DSC01659" width="625" height="416" /></a></p>
<p>Når vi nå snakker om utsikt så finnes det to gode steder å besøke. Den ene er Empire State Building og den andre er Rockefeller Center. Det er klart det er stas å være på Empire State, men du kan jo ikke se den byggningen du selv er på toppen av så personlig vil jeg anbefale Rockefeller. Top of the rock som de så gjerne kaller det finner du inne i selve Rockefeller Center. Der kjøper du billett, går igjennom et obligatorisk bildesouvernir mas og en liten historisk filmsnutt om blant annet alle juletrærne de har på utsiden hvert år. Visste du at under 2. verdenskrig hadde de ikke lys på treet i<a href="http://reise.hogbakk.no/wp-content/uploads/2014/02/DSC01548.jpg"><img class="alignright size-thumbnail wp-image-434" src="{{ site.baseurl }}/assets/DSC01548-150x150.jpg" alt="DSC01548" width="150" height="150" /></a> det hele tatt? Og i 2001 hadde de bare røde, hvite og blå lys? De 69 etasjene i heis går unna i vill fart så pass på å utligne trykket i ørene på vei opp og ned :) Utsikten er magisk og du kan se hele Manhattan, Brooklyn, Bronx, Queens, New Jersey og mye mer. Du kan velge selv om du vil se byen i dagslys eller om kvelden for senteret er åpent til ganske seint. Det koster rundt 25 dollar per person å komme opp, men det var det verdt. Dersom du er her på vinteren kan du jo slå deg løs på skøyer på utsiden (altså nede på bakken) om du vil. Kanskje du husker denne bygningen fra Hjemme Alene filmen?</p>
<p>Central Park er et must! Parken er aldeles nydelig uansett årstid og nå som det er vinter er det fullt mulig å svinge seg litt på skøyter her også. Parken er veldig, veldig stor så hvis du vil kan du kjøre hest og vogn rundt. Vi droppa det ettersom Espens allergi mot hester er meget betydelig. Men apostlenes hester virker helt utmerket de også så vi bruker de mest. Det kan tenkes at du ramler over en liten konsert eller to eller får lyst til å prøve ut en av cafeene. Ta deg tid til å nye en grønn lunge i en så stor by. Inne i parken kan du glemme at du faktisk er i en diger metropol og ikke langt ute på landet et sted.</p>
<p><a href="http://reise.hogbakk.no/wp-content/uploads/2014/02/DSC01621.jpg"><img class="alignnone size-large wp-image-438" src="{{ site.baseurl }}/assets/DSC01621-1024x682.jpg" alt="DSC01621" width="625" height="416" /></a></p>
<p>5th avenue er en selvfølge å besøke. Her finnes de store motehusene og du kan titte på alt du ikke har råd til å kjøpe. Det er faktisk min personlige taktikk om dagen. Jeg kan gå å vindushoppe dyre vesker til 60 000,- eller diamanter til 8 millioner. Det er så dyrt at det faktisk ikke er i nærheten av aktuellt. Da nytter det ikke å ønske seg og vips det er ikke noe poeng å tenke mere på. Smart? Det er i allefall mye pent å se på, ingen tvil om det.</p>
<p>Dersom du vil shoppe andre steder enn på 5th kan jeg anbefale Soho, det er et veldig koselig område med små gater hvor du kan svirre rundt mellom DKNY, Victoria Secret, Urban Outfitters og mange flere. Her er det ingen skyskrapere men små fine mursteinshus.</p>
<p><a href="http://reise.hogbakk.no/wp-content/uploads/2014/02/DSC01680.jpg"><img class="alignleft size-medium wp-image-437" src="{{ site.baseurl }}/assets/DSC01680-300x199.jpg" alt="DSC01680" width="300" height="199" /></a>Resturanter? Joda, de finnes over hele byen og kanskje har du lyst til å teste ut China Town? Men min favoritt er Little Italy. Dette er et historisk område og har små koselige gater som i Soho. Her ligger det resturanter og cafeer som perler på en snor og vettu hva? Her har de en egen butikk med julepynt hele året. Jeg gikk bananas med mobilkameraet her inne mens Espen gikk diltende etter og lurte på hva i all verden jeg skulle med alle disse bildene. De har farge temaer på juletrærne, rødt, gull, sølv, rosa og blått. Eget Coca Cola juletre og eget cupcake juletre. Jeg var i julehimmelen, men Espen var ikke like begeistra, kan du skjønne det? Jeg kjøpte ikke noe da, man kjøper rett og slett ikke julekuler når man er ryggesekkturist, man kan jo ikke det.</p>
<p>For å gå over Brooklyn Bridge tok vi Metroen til Brooklyn. Her spiste vi lunsj på en trivelig resturant for så gå over brua tilbake til Manhatten. Brua er en gangbru og den er ganske lang, den blir brukt av turister og ikke minst sportslige pendlere hver dag. Den har en god utsikt over Manhatten skyline og det ble en fin tur for oss tross kulda.</p>
<p>Sist jeg var i New York var i september, da var det nydelig vær og temperatur. Nå er det i grunn litt for kaldt synes vi, men det kan jo tenkes at kuldefølelsen vår er litt ute av kurs siden vi nå har hatt 30+ i lang tid.<a href="http://reise.hogbakk.no/wp-content/uploads/2014/02/DSC01599.jpg"><img class="alignright size-medium wp-image-435" src="{{ site.baseurl }}/assets/DSC01599-300x199.jpg" alt="DSC01599" width="300" height="199" /></a></p>
<p>Om du vil oppleve noe som er litt utenfor hva jeg antar er normalen som turist i New York (i allefall for shopping glade damer) vil jeg anbefale å dra på en amerikansk fotballkamp eller baseballkamp. Der får du virkelig den amerikanske følelsen. Det er ikke så viktig at du ikke skjønner alle reglene for sjangsen for at du blir sittende i nærheten av en hyggelig amerikansk familie er stor. De vil sikkert synes det er gøy at du har kommet helt fra Norge for å heie på laget deres og vil dermed grovt sett forklare deg opplegget. Det skjedde med meg sist og er noe av det artigste jeg gjorde på hele turen.</p>
<p>Så var det tid for å reise litt igjen. Vi hadde jo tenkt til å leie bil, men igjen for vi erfare at dette ikke er Asia. for å leie bil et sted å levere den et annet sted kommer det et gebyr som starter på over 3000 norske blanke kroner. Dette er bare tilleggsgebyret så selve leien og forsikringene kommer i tillegg. Jepp, dyrt! Så vi sjekket tog (min favoritt) men buss var mye billigere dermed ble det Greyhound.</p>
<p>Greyhound har nok et samarbeid eller et eller annet med et selskap som heter Peter Pan for når vi kom til buss stasjonen og Espen så at bussen vår var grønn og ikke grå skulle du sett furteleppa. Han har selvfølgelig lest seg opp på de nye Greyhoud bussene som har fjernet 5 seterader for at de reisende skal få bedre plass, Wifi og det ene med det tredje.</p>
<p>Bussen vår var nok ny på 90 tallet en gang, men vi hadde god plass, fine seter og ikke minst Wifi. Jeg synes det var en riktig så fin busstur, men så hadde ikke jeg gira meg opp over å kjøre Greyhound heller :)</p>
<p>Washington D.C neste stopp, Obama erru hjemme???</p>
