---
layout: post
title: Kerobokan
date: 2013-10-25 10:05:14.000000000 +02:00
type: post
published: true
status: publish
categories:
- Reise
tags: []
meta:
  _edit_last: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>Har du hørt om The Bali Nine? Det er navnet på en gruppe med australske ungdommer som 17. april 2005 ble arrestert her på Bali for narkotikasmugling. Det var en gjennomtenkt aksjon de hadde arrangert for å få med seg hele 8,3 kilo heroin fra Bali til Australia. Disse unge lovende var i alderen 18-28 på den tiden og vi kan godt si på en litt klisjeaktig måte at de i grunn hadde livet foran seg. Her i Indonesia er det ingen toleranse for narkotika og de har nemling intet mindre enn dødstraff for dette. Om man smugler narkotika inn i Norge får man jo fengselsstraff (varierer nok i forhold til mengde osv.) og det er jo dumt gjort, men siden det er litt drøyere straff her bør man jo i grunn la det være helt og holdent tenker jeg da. For de fleste vil jeg tro blir jo da risikoen for stor, det er ikke snakk om et par år i fengsel lengre.</p>
<p><!--more--></p>
<p>To av disse ni unge var hjernen bak operasjonen og fikk dødsstraff, de sitter nå og venter på at det og da altså ved skyting. Resten av de ni ble dømt til livsvarig fengsel. Her tror jeg faktisk de mener hele livet og ikke bare 21 år. I ettertid har noen av dommene blitt gjort om til 20 år så de har blitt litt mildere. Fengselet de sitter i heter Kerobokan og er i Denpasar her på Bali. Her satt også de to som ble dømt for Bali bombingen av en nattklubb på Kuta i 2002 før de ble skutt som følger av dødsdommen. Fengsel i utlandet er ingen spøk og heller ikke her i Indonesia. I Kerobokan er det 1000 innsatte med ulike nasjonaliteter. På en avdeling kan det være 100 som bor, mens den egentlige kapasiteten er 50. Det er ingen skole eller form for utdanning de kan få mens de sitter inne, det er ingen air condition og kloakken stinker. Tid er alt de har nok av alt annen er vel mangelvare, også mat. Hvordan hadde du blitt om din dagsrasjon var 5 skiver hvitt brød, en kvart papaya og en liten grønn banan. Utover dette kan man jo kjøpe seg snacks, men tviler på at de fleste har mulighet til det. Det finnes frivillige sjeler der ute som Joanna Witt, ho tar med seg eget kursmatriell og tilbyr de insatte opplæring i smykkelaging, (det er bare plass til 8 personer på kurset) altså sølvsmedfaget. De smykkene de lager i fengselet selges i noen få butikker her på Bali og på Lombok (naboøya). smykke kolleksjonen heter Mule Jewels og du kan sjekke de ut på nettet her http://www.yinjewelryforthesoul.com/giving-back/mule-jewels-jail-project/ om du vil. Pengene de tjener på dette går til mer kursmatriell og verktøy for å fortsette dette prosjektet. Så langt ser det ut til at det er flere innsatte som håper på å jobbe med faget når de engang kommer ut. Si Yi, en av The Bali Nine har kastet seg med i dette prosjektet og har blitt en dyktig sølvsmed som lager smykker, alle unike og med en egen mening. For meg gir dette mening. Alle kan drite seg ut, (ikke alle havner i fengsel når de gjør det da forsåvidt) noen mer, noen mindre, men de fleste fortjener en ny sjanse. Det handler jo også om hvilket liv disse vil få etter så mange år i et fengsel som dette. Dessuten tror jeg at det er viktig med mestringsfølelse, å føle at man klarer noe, kan lage noe. Med så mye tid til overs kan de jo godt bruke den på noe fornuftig bare de har muligheten til det. Noen hevder at de er uskyldig dømt i narkotika saker og at noen har puttet stoff i bagasjen deres selv etter at den har blitt sjekket inn på flyplassen. For sikkerthetsskyld bør du derfor alltid låse kofferten eller sekken din med en TSA godkjent lås så er du sikker. Følg med på bagasjen din hele tiden og vær våken :)</p>
