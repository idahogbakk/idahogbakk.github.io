---
layout: post
title: Sea World
date: 2014-03-19 22:28:09.000000000 +01:00
type: post
published: true
status: publish
categories:
- Reise
tags: []
meta:
  _edit_last: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>Vi var litt usikre på om vi skulle bli med på Sea World. Vi skal jo til San Diego også og der har de også Sea World, samtidig er det jo artig å dra sammen med noen også da så vi hoppet med. <a href="http://reise.hogbakk.no/wp-content/uploads/2014/03/DSC02307.jpg"><img class="alignleft size-medium wp-image-561" src="{{ site.baseurl }}/assets/DSC02307-300x199.jpg" alt="DSC02307" width="300" height="199" /></a>Dette er kanskje den parken jeg likte best. Her er det noe for alle aldre om man liker å kjøre karusell eller ikke. Det er ikke det flotteste akvariet jeg har sett, men en kombinasjon av det hele var veldig fint. Det hjalp også på at det ikke var altfor mye mennesker her så man slipper å gå i kø, men hele parken var veldig koselig. Man kan få se haier og klappe og mate mantaer, om du vil kan du også bade med delfiner. Hvis du likevel skulle like karuseller finnes det flere å velge i mellom. Du kan jo ta tømmerrenna dersom det skulle friste, eller kanskje en manta berg og dalbane hvor du ligger på magen mens du kjører, grøss! Hakket hyggeligere er Antarktis hvor du kan møte pingviner. Utenom dette finnes ulike show man kan se, show med hunder og katter, delfinshow, sjøløveshow og spekkhoggershow. Dette er helt klart de beste dyreshowene jeg har sett, men det er jo ingen hemmelighet at her er det også en mørk side. Aller helst skulle disse dyrene vært frie, og ikke levd i små basseng i fangenskap. Det er jo ennå flottere å oppleve disse dyrene der de hører hjemme.</p>
<p><!--more--></p>
<p><a href="http://reise.hogbakk.no/wp-content/uploads/2014/03/DSC02351.jpg"><img class="alignright size-medium wp-image-564" src="{{ site.baseurl }}/assets/DSC02351-300x199.jpg" alt="DSC02351" width="300" height="199" /></a></p>
<p>Sea World får stadig kritikk for det de holder på med. Den ene spekkhoggeren Tilikum er den største spekkhoggeren i fangenskap og ble fanget når han var 2 år utenfor Island i 1983. Han er nesten 7 meter lang og veier 5 400 kilo. Når man ser hvor små bassengene er i forhold til størrelse er det ikke vanskelig å forstå at man kan bli sprø av å bo der i så mange år. Man må ikke glemme at dette er store intelligente dyr og at de helt sikkert har humørsvingninger som alle andre, tipper jeg hadde blitt ganske muggen av å måtte bo på et hotellrom i over 30 år uten å kunne gå ut. Tilikum har vært involvert i 3 dødsfall. En av dem en gjest i parken som hadde brutt seg inn i tanken hans etter stengetid, mens de to andre er trenere som kjente han godt. Det siste var <a href="http://reise.hogbakk.no/wp-content/uploads/2014/03/DSC02371.jpg"><img class="alignleft size-medium wp-image-566" src="{{ site.baseurl }}/assets/DSC02371-300x199.jpg" alt="DSC02371" width="300" height="199" /></a>Dawn, det hele skjedde rett etter et show som heter ‘Dining with Shamu’ i februar 2010 og flere som hadde sett showet var vitne til det hele. Når en hval på denne størrelsen bestemmer seg for å holde deg under vann har du og de rundt deg desverre lite å stille opp med. Det har blitt laget en dokumentar om Tilikum og Sea World som heter Blackfish.</p>
<p>Sea World har nå blitt tatt av amerikanske myndigheter med buksene nede angående brudd på dyrevern bestemmelsene. Ryktene går om at det nå jobbes med å forby spekkhoggere i fangenskap. Hvis du har sett på serien ‘House of Cards’ så kommer det veldig an på hvem som kjenner hvem og hvem som skylder hvem hva om forslaget kommer igjennom i Washington.</p>
<p><a href="http://reise.hogbakk.no/wp-content/uploads/2014/03/DSC02366.jpg"><img class="alignnone size-large wp-image-565" src="{{ site.baseurl }}/assets/DSC02366-1024x682.jpg" alt="DSC02366" width="625" height="416" /></a></p>
<p>Tilikum er fortsatt med i showene i Sea World i Orlando, men har ikke menneskelig kontakt, han masseres med trykket fra store vannslanger.</p>
<p>Showene er flotte og jeg lar meg imponere, men om man tenker over det så er det langt fra sånn det bør være.</p>
