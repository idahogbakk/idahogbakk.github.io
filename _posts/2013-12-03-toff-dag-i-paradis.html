---
layout: post
title: Tøff dag i paradis
date: 2013-12-03 06:48:32.000000000 +01:00
type: post
published: true
status: publish
categories:
- Reise
tags: []
meta:
  _edit_last: '1'
  _wpas_done_all: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>Det er mye hunder her og de tilhører ingen. Siden vi ofte henger på denne resturanten Tip Top ser vi mye til disse hundene, det er klart de også er her det blir jo sånn når de lukter mat. Siden de er løshunder uten noen som egentlig bryr seg om de så er de hakket mer styrt av instinkt enn de hundene vi er vant med hjemmefra. Når tispene har løpetid slåss hannhundene om å få parre seg med ho og kampen er blodig. Det er flere hunder her som har sår fra en eller annen kamp, men i går så vi en med mer enn bare et sår.</p>
<p>Vi hadde satt oss ned ved et bord for å bestille lunsj når hunden kom forbi med noe jeg best kan beskrive som et manglende bakhode. Noen har altså bitt av denne stakkars hunden bakhodet og store deler av nakken. Såret var nok 20-25 centimeter langt og veldig dypt. Jeg er usikker på om de hadde bitt han inn til hjernen, men om de ikke hadde det så var de ikke langt unna. det var fluer og sikkert laver som hadde full fest i såret. Jeg prøvde å ikke se på dette etter jeg hadde oppdaget hva jeg så på. Det var (beklager språket) det jævligste jeg noen gang har sett. Det blir litt sånn haka nede på knærne sjokk først. Jeg var mer enn vanlig sjokkert, Espen også. Jeg snudde meg bort for å ikke se mer, men så kom tårene, mange av dem. Jeg hulka ikke, men det bare rant og rant. Jeg synes så synd på denne stakkaren som ingen brydde seg om. Om dette mot formodning hadde skjedd hjemme hadde man jo tatt den med til en dyrlege eller (siden det er tydelig at alt håp er ute) tatt livet av den selv. Deretter ble jeg sint, hvorfor har ingen tatt livet av den her? Alt som trenges er jo en machete og det har jo typ alle. Også føler jeg meg hjelpeløs, jeg kan jo ikke ta livet av den, det er jo liksom ikke min oppgave, ikke at jeg hadde kunnet gjort det heller. Etter alt dette blir jeg kvalm og sulten jeg følte for noen sekunder siden er borte. Hunden har ikke bakhode, han har fluer og larver i hjernen og jeg kan se det.</p>
<p><!--more--></p>
<p>Alt dette skjer i hodet mitt i løpet av et minutt og jeg blir full av tanker og følelser jeg ikke var forberedt på. Jeg har aldri vært spesiellt følsom på sånne ting selv om jeg er veldig glad i dyr så dette tok meg rett og slett litt på senga. Slakting av dyr er helt okay, jeg skjønner hvorfor vi både slakter og jakter. Vi er vokst opp med at man skal bry seg om dyr, alle typer og at man avliver de så humant som overhodet mulig. Hunder og katter har vi som familiemedlemmer nesten på lik linje med en lillebror, men her er de ingenting verdt.</p>
<p>På vår biltur igjennom Borneo har jeg hittil telt 6 døde hunder og 4 katter langs veien og det er INGEN som bryr seg. Okay, de er allerede døde, alt håp er ute, skipet har seilt. Men denne hunden uten bakhode kan noen faktisk hjelpe hvis de gidder å løfte en finger. Tenk deg at det var du som gikk rundt uten bakhode, tipper du hadde synes det var okay om noen hadde tatt seg litt av deg, fått deg på sykehus.</p>
<p>Hunder er sikkert ikke av de mest intelligente, men han skjønner jo at han mangler en viktig del av kroppen, han vet at han har vondt og at han kommer til å dø. Hjelp han da for pokker!</p>
<p>Hva skjer når (og ja jeg velger å skrive når) han full av infeksjon og smerte har vondt og biter en av menneskene her? Får pipa en annen lyd da? Bare vær klar over da at det sikkert er hunden sin feil og ikke de folka som bare lot han være syk. Det er uansett ikke bra å bli bitt av en hund, men en hund full av infeksjon, fluer og larver i hjernen er garantert usunt for deg.</p>
<p>Howard på Tip Top har ringt etter enn dyrlege, men han kan ikke komme før det har gått 3 dager. Da har han sikkert dødd av seg selv.</p>
<p>Nå som jeg har fått samla meg litt må jeg bare si at kulturforskjellene er til å ta og føle på for øyeblikket, må bare innse at jeg ikke kan gjøre noe med det. Jeg må la det gå og prøve å ikke tenke på denne stakkars hunden for jeg blir litt rasende av det. Sånn har de det her, dette er vanlig. Vi skal være her i en uke og kan ikke forandre synet deres på dyr på bare noen dager. Det er ingen ting jeg kan gjøre for denne hunden, jeg kan ikke begynne å kjefte og smelle på eieren, for han har ingen. Ei heller kan jeg kjefte på de lokale her for de forstår ikke problemet, dør han så dør han liksom spiller ingen rolle hvordan.</p>
<p>Av åpenbare grunner har jeg ikke tatt bilde av den, jeg vil dere rett og slett ikke så vondt.</p>
