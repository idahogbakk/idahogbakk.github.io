---
layout: post
title: Jeg fant, jeg fant!
date: 2013-11-08 03:39:18.000000000 +01:00
type: post
published: true
status: publish
categories:
- Reise
tags: []
meta:
  _edit_last: '1'
author:
  login: ida.kristine@hogbakk.no
  email: ida.kristine@hogbakk.no
  display_name: Ida Kristine Høgbakk
  first_name: Ida Kristine
  last_name: Høgbakk
---
<p>Vi er ikke av de som reiser med mat hjemme fra i bagasjen. Halve opplevelsen er å spise det de lokale spiser og finne nye matretter som er gode. Okay, må være ærlig, av og til safer vi og bestiller pizza, pasta eller en biff også, (noen ganger føler man at magen vil ha noe den drar kjensel på) men jeg synes vi er flinke til å prøve nye ting. Vi tar ikke med oss knekkebrød og brunost for å være sikker på at vi har noe vi liker, nei det finner man underveis.</p>
<p>Denne gangen reiste vi med en pose seigmenn og jeg har spart en Soho sjokolade som jeg skal nyte når jeg føler at tiden er inne, men det teller ikke som mat. Dessuten ble ikke den posen med seigmenn gammel, jeg har jo en mann som liker godis :)</p>
<p><!--more--></p>
<p>Vi bor i en bungalow her og har eget kjøkken. Vi belager oss på å lage frokost selv og kanskje lunsj innimellom, men i allefall spise middagen ute. Og vi er jo norske og er vant til skikkelig frokost. Vi klarer oss en stund på loff, men etter hvert så blir det litt trasig. (har ikke laget fancy hotell-omelett selv) Vi har funnet en form for frokostblanding med sjokolade og har spist det noen dager. Ellers har de jo bare ulike former for loff i butikken. Vi har forsket oss frem til den melka som ligner mest på den vi drikker hjemme og det er ikke bare bare. Her kjørte vi elimineringsmetoden. Det er nemlig vanlig her at melk står romtemperert og at den er holdbar 4-5 måneder.</p>
<p>Å gå i butikken her er en opplevelse, for det første er det aircondition der så jeg pleier ikke å haste igjennom. Men jeg har aldri følt meg så rådvill som da jeg lette etter matvarer her. Det er ikke mange merker man kjenner igjen og dermed vet man jo ikke hva ting er eller hva det skal brukes til. Jeg tenkte jeg skulle kjøpe Jiff på spray for å vaske inne i klesskapet vårt. (det er sikkert rent nok etter balinesisk standard, men jeg har litt problemer med spindelvev) Det er en diger hylle fulle av sånne spray flasker, rosa, grønne, gule og blå, det er bilde av pene damer eller blomster utenpå. (hva er greia med det? kan det ikke være bilde av kjøkken, badekar og vinduer sånn som hjemme...) Men jeg kan ikke for mitt bare liv forstå hva som er skrevet på de. Er det plantegjødsel, vindusspray, møbelpolish eller er det Jiff, bare med ulik farge og lukt på? Ja, til slutt gjettet jeg meg frem via bildene på innsiden av etiketten. Ja, det var noen små bilder inni der, men de var ikke lette å finne.</p>
<p>De merkene jeg har kjent igjen her er Nestle, Lipton, Pringles, Coca Cola, Babybel, Nutella og Oreo. Det er tilsammen ikke mange matvarer man drar kjensel på. Det er jo artig å finne noe nytt også som sjokoladen Beng-Beng som faktisk er ganske ok.<a href="http://reise.hogbakk.no/wp-content/uploads/2013/11/image5-e1383873189813.jpg"><img class="alignright size-medium wp-image-102" src="{{ site.baseurl }}/assets/image5-e1383873189813-224x300.jpg" alt="image" width="224" height="300" /></a></p>
<p>Etter tredje tur i butikken for å se om det fantes noe annet en sjokolage frokostblandingen man kan spise til frokost fant jeg GULL! Hipp hurra! 'Jeg fant, jeg fant' sa jeg til Espen hvorpå han svarer med; 'Hva fant du nå da?' 'Jeg fant granola' svarte jeg og stemningen sto i taket! Ja, det var nesten som et eventyr, for når magen er glad er allting godt. Fiber var nydelig etter noen uker uten, kan ikke nekte for det. Så nå starter vi hver dag med en bolle med granola og melk.</p>
<p>Det er enkelte ting som av grunner jeg ikke vet er vrient å få tak i her, noe visste jeg om på forhånd som for eksempel tamponger. De kan man få tak i, ikke over alt, men saken er at de er latterlig dyre! En pakke med tamponger koster 150 norske blanke kroner, det er rett og slett en hårreisende pris! (det koster vel 25 kroner hjemme?) Sikkert fordi det bare er turister som bruker det (i allefall ikke balinesere) og at de er dyre i innkjøp med tanke på import, skatter og avgifter <a href="http://reise.hogbakk.no/wp-content/uploads/2013/11/image6-e1383873740408.jpg"><img class="alignleft size-medium wp-image-103" src="{{ site.baseurl }}/assets/image6-e1383873740408-224x300.jpg" alt="image" width="224" height="300" /></a>skrevet med gaffel. Jeg har med meg nok tamponger (jeg hamstret hjemme før vi dro) faktisk så mye at de sikkert hadde tatt de fra meg om de hadde gått igjennom bagasjen min på flyplassen :) Det er på en måte ikke åpenbart at dette er til eget bruk når man har så himla mange. Lykke til med å forklare mannen at reisen skal vare lenge da. Har forresten googlet meg frem til at man i gjennomsnitt bruker 11 000 tamponger/ bind i løpet av et liv, tenk litt på det, det er MYE! Uansett slapp jeg dette, håper jeg slipper i neste runde også :) Det kan jo hende at jeg har altfor mange, men det kan jo også hende at jeg ramler over noen på reise som er i desperat jakt etter noen og da vettu, da har jeg det :) Hvis ikke har jeg tenkt på å kanskje bruke de som insektfangere dersom vi kommer til steder der det vil være hendig. Tenk deg det, sikkert lekkert med tamponger hengende rundt for å fange fluer :) Da tenker jeg de tror at det har klikka fullstendig om jeg tar rådyre tamponger og sløser med de på den måten. Bevares! Hittil er ikke insektene noe problem, men det kan jo bli det et annet sted, hvem vet...</p>
<p>En annen ting er tanntråd, det ser ut som det ikke finnes i det hele tatt, av grunner jeg ikke kan forstå og det samme med hårfjerningskrem. Men det du kan få er blekemiddel i de fleste skjønnhetsprodukter som kremer, dusjsåper, deodoranter og pudder. Det er faktisk vanskeligere å finne produkter uten. Så når jeg kjøper dusjsåpe nå leser jeg nøye på flaska, jeg av alle trenger ikke noe blekemiddel i allefall.<a href="http://reise.hogbakk.no/wp-content/uploads/2013/11/image2-e1383835850178.jpg"><img class="alignright size-medium wp-image-99" src="{{ site.baseurl }}/assets/image2-e1383835850178-224x300.jpg" alt="image" width="224" height="300" /></a></p>
<p>En annen artig sak de har her som er helt nytt for meg er hvit kaffe. Jeg har ingen annen forklaring enn at de elsker hvitt over alt annet. Skulle tro de hadde mer hvit sjokolade her enn vanlig, det har de altså ikke, men bare vent, det kommer nok...</p>
<p><a href="http://reise.hogbakk.no/wp-content/uploads/2013/11/image4-e1383836892575.jpg"><img class="alignnone size-medium wp-image-101" src="{{ site.baseurl }}/assets/image4-e1383836892575-224x300.jpg" alt="image" width="224" height="300" /></a></p>
